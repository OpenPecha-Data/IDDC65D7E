༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG26110
ImageGroup:
ISBN:
11 KG26340
9789384244415
LCCN:
n/a
Title:
རྟོག་འགྱུ།
|rtog 'gyu/
Author:
||n/a
In/a
Descriptor:
Original Publication:
Place:
Iha thog gzhon nu'i mdun skyod dpe tshogs/;1
[s.I.]
[tshangs thig ]
2015
Publisher:
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 3/2017



དེབ་ཕྲེང་དང་པོ།
D3a21] །
རྟོག་འགྱུ།
འཇའ་ཚོན་བསླས་མ།
• དབྱངས་ཀྱི་ཟེགས་མ།
• དུང་བ་རློན་པ།
• འཁྲེང་སེམས་ངུ་མ།
• ཁྲག་རྩའི་འཕར་ལྡིང་།
ཚངས་ཐིག་གིས་བརྩམས།



རྟོག་འགྱུ།
ཚངས་ཐིག་གིས་བརྩམས།
༢༠༡༥



དཀར་ཆག
རྟོག་འགྱུ་ལ་ཕུལ་བའི་ཐོག་མའི་གཏམ་གླེང་།
རྩོམ་པ་པོ་ངོ་སྤྲོད།
（ I)
（ VII)
( 1 ）
（3）
( 4 )
（5)
（ 6 )
འཇའ་ཚོན་བསླས་མ།
སྟོང་སང་སང་གི་དེ་རིང་།
ས་མཐའི་ཁེར་གླུ།
ཚོར་སྣང་ཞིག
ཁེར་རྐྱང་གི་མི་ཚེ།
ངེས་བརྟན་མེད་པའི་སྲིད་ཁམས།
དེང་དུས་ཀྱི་གྲོགས།
ཚོར་སྣང་མོད་པའི་དེ་རིང་།
ཐབས་རྡུགས།
གློ་རྡེག་ཏུ་འདི་ལྟར་དྲན། །
ནན་གྱིས་གཞིག་ན་སྐྱོ་ཡོང་།
ཁ་དོག་ཡལ་བའི་འཚོ་བ།
དགོད་ཁ་འཛུམ་པའི་མི་ཚེ།
（8）
（ 9)
（10)
( 12)
( 14）
（ 15）
（ 17）



སྣང་བའི་འཇིག་རྟེན།
དང་ཐོག་རང་རྒྱུད་རྟོགས།
འཁོར་བའི་གྲོང་ལ་བལྟས་པ།
སྐྱེས་པ་ཕོ་ཞིག་ཡིན་ན།
གཟན་ཤམ་གྱི་རྒོལ་གཏམ།
སྲོད་དུས་ཀྱི་རྟོག་འགྱུ།
ཚོར་བའི་དབྱངས།
ཐག་རིང་མགྲོན་པོ།
མི་ཚེ་ནི་ཞི་ལྷོད་མ་རེད།
ན་ལེན་ཌ་རུ་ཆས་པའི་སྣང་ཚུལ།
གྲྭ་རྐྱང་ཞིག་གི་གསལ་འདེབས།
དགོང་ཁའི་སྙན་ངག
ཚངས་ཐིག
མདོར་དྲིལ་ན་འདི་ཡིན།
སྙན་ངག་གིས་བསྐྱེད་པའི་ང་།
ང་ལ་ཐེ་ཇུས་མ་བྱེད།
རབ་བྱུང་གི་སྐྱིད་གླུ།
བདེ་སྐྱིད་དམན་སར་ཡོད།
བཟི་ཁ་སྐྱེན་པའི་འཚོ་བ།
ང་མ་རྫི་རོགས།
ངེས་བརྟན་ཅི་ཡོད།
( 18 )
( 20 )
(22)
（ 24 ）
（ 25)
（27)
（ 29）
(31）
（31）
( 34)
( 35）
(36 )
（ 38)
(39)
（ 41）
( 43 ）
( 44）
（ 45）
( 47)
(49)
( 50 )



(52）
འཁྱམས་པོའི་ཡིད་ཀྱི་འདུན་པ།
སེམས་པའི་གཅོང་ནད།
དེ་རིང་གི་གནམ་ངོ་དང་། བདག་གི་སེམས་པ།
མཚོ་ཁའི་སྐྱེས་མ་ལ།
( 53）
（ 54 )
(55）
(59）
( 61）
（ 63 )
( 65)
（ 67）
( 69）
（70)
དབྱངས་ཀྱི་ཟེགས་མ།
དོན་གྱི་སྐྱབས་གནས།
གཡུལ་ལས་རྒྱལ་བའི་དཔའ་བོ།
ངེས་དོན་གྱི་སློབ་དཔོན།
བསྔགས་པ་དྲི་ཟའི་སྙན་དབྱངས།
ཟླ་མེད་ཟས་གཙང་སྲས་པོ།
བཀྲིས་ལྗོངས།
མཇལ་མ་མྱོང་བའི་བླ་མ་རུང་།
ལམ་འདི་ལས་གཞན་མེད།
དེང་དུས་བོད་ཀྱི་རྟོག་སད་པ།
འབྲོག་མོའི་ལས་དབང་གླེང་བ།
གཤིས་བཟང་འབྲོག་མོ།
འཚོ་བ་སྐྱིད་པོ།
དྲྭ་ནང་གི་བོད་མི།
དགེ་ཆོས་ལ་ཕྱིར་རྟོག
ཆོས་དང་གང་ཟག་དབྱེ་དགོས།
(72）
（74）
（76)
（78)
（ 80）
( 81）
(84）
( 86)



དུང་བ་རློན་པ།
（ 91)
( 93）
ཟླ་བའི་འོག་གི་སྙན་ངག
ཁྱོད་འགྱུར་ཤག་
མེ་ཏོག་རྐང་གཅིག
རྒྱང་གླུ།
བརྩེ་གདུང་སྙིགས་མ།
ཚོར་སྣང་ཞིག
རྒྱང་དུ་ཁྱེས་ཤིག
སེམས་ཀྱི་ལྷ་མོ།
ཐུགས་སེམས་མ་ཕམ།
བཟོད་མི་ཐུབ་པའི་ལས་དབང་།
བརྩེ་གྲོགས་དྲན་པ།
སྙིང་ནས་རྡོལ་བའི་གསང་གཏམ།
སུ་ཞིག་དྲན་པའི་འཆར་སྣང་།
རི་ལ་ཆས་པའི་དགེ་སྦྱོང་དེར། །
འགོག་མེད་ཡིད་ཀྱི་དུང་སེམས།
གཟན་འོག་གི་གསང་གཏམ།
བརྩེ་བ་ཨ་གསར་ཨེ་རེད། །
( 95)
(97)
( 98）
( 100)
（ 101）
（ 103）
( 104)
( 106 ）
（ 108)
（ 110）
（ 111)
（ 113）
（ 115)
（ 117）
( 118）
（ 120）
（121)
ལེགས་སྐྱེས། །
དུང་བའི་སེམས་འཕྲིན།



ང་ལ་མ་འཁྲི།
སྨིན་ལྗོངས་བུ་མོ།
མ་བཅོས་སེམས་ཀྱི་གླུ་དབྱངས།
བརྩེ་བའི་ཀློང་གི་རྒྱ་སེ།
རྫོང་བཙན་གྱི་བརྩེ་གླུ།
བརྩེ་གླུ།
སྙིང་ཉེ་ལགས། གཏན་དུ་བདེ་མོ།
( 124 ）
（ 126 )
（ 128)
( 130）
（ 133)
（ 135)
（ 137)
（143)
（145）
（ 146）
（ 148)
( 149)
འཁྲེང་སེམས་ངུ་མ།
རི་འདི་ཚོའི་ཕར་ནང་ན། །
རང་ཡུལ་དྲན་པ་དགུ་རྩེག་
ཟླ་འོད་འོག་གི་དྲན་གདུང་།
བརྩེ་བའི་གྲོགས་པོ་ཞིག
གྲོགས་དང་གྲོགས་ཀྱི་བརྩེ་འདང་།
ཨ་མའི་བཀའ་དྲིན་དྲན་པ།
ཨ་ཕ། ཁྱོད་འཚོ་དགོས།
མཐོ་སྒང་ལ་ཤོར་བའི་ཕྱིར་མིག
མདོ་ཁམས་བརྒྱད་པ་རྗེས་དྲན།
མ་ལ་འཁྲེང་བའི་སེམས་པ།
མི་ཡི་རྗེ་བོ་ཁྱེད་ལ་རྗེས་དྲན་ཞུ།
ཁྱོས་ཆུང་གྲོགས་དྲན་རྗེས། ངས་ཁྱོད་ཉིད་དྲན།
( 151)
( 152)
（ 154)
（ 156 ）
（ 157)
（ 158)
( 160）



ཕྱིར་དྲན་ཁྲོད་ཀྱི་ནང་མི། །
རི་བོའི་ཕར་ནང་གི་སྐད་སྒྲ་ཐོས་པ།
（ 162)
（ 164）
（ 169)
( 170)
（ 172)
( 173)
ཁྲག་རྩའི་འཕར་ལྡིང་།
ཤི་མ་ཐུབ་པའི་མི་རིགས། །
དྲན་གདུང་གི་འབོད་པ།
དར་རྒུད་ཆེ་བའི་མི་རིགས།
མི་རིགས་ལ་བསམ་གཞིག་བྱོས།
རང་ཚུགས་མེད་པའི་གསར་བུ་དག་ལ།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།
བོད་ཀྱི་སྐར་ཆེན་ཞིག་ཡལ་བ།
ཀ་མད་སུམ་ཅུར་བརྒྱུས་པའི་འཆར་སྒོ།
ཕག་ན་ཡིབས་པའི་བོད་ཡིག
( 174)
（176）
（ 178)
（180)
(182 )



གླེང་བརྗོད།
རྟོག་འགྱུ་ལ་ཕུལ་བའི་ཐོག་མའི་གཏམ་གླེང་།
----རང་གི་སློབ་མ་རྩོམ་པ་པོ་ཚངས་ཐིག་ལ་ཕུལ་བ།
བེ་རི་འཇིགས་མེད།
རྟོག་འགྱུ་རླུང་རླབས་གཡོ་བའི་འཛུམ་ཀོང་དང་། །
ཚོར་བས་སེམས་ཁམས་བརྡར་བའི་མིག་ཆུ་ཟུང་། །
ངེས་མེད་བསྣོལ་མར་འཐབ་པའི་སྒྱུ་རྩལ་ངག །
ཤེས་བྱའི་སྲོག་གིས་ཀ་ཆེན་བརྟན་གྱུར་ཅིག །
རྩོམ་རིག་སྤྱི་བཤད།
གནམ་སྔོན་མོ་དང་ས་དོག་མོའི་བར་ན་སྲིད་འབྱོར་རིག་གསུམ་
གྱིས་བསྡུས་པའི་ཤེས་བྱའི་རྣམ་གྲངས་མུ་དང་མཐའ་མེད་པའི་ཁྲོད་ན། ཐོ་རངས་
སྐར་ཆེན་ལྟར་གསལ་ཞིང་། དུང་དཀར་གཡས་འཁྱིལ་ལྟར་སྙན་པ་ནི་སྒྱུ་རྩལ་
ངག་གི་རང་བཞིན་ལྡན་པའི་སྙན་ངག་གི་རྩོམ་རིག་འདི་ཉིད་ཁོ་ན་ཡིན།
སུ་ཞིག་ལ་སྙན་ངག་དང་རྩོམ་རིག་གི་སྨྲ་བརྗོད་ལྡན་ན། དེ་ནི་སྨྲ་ཤེས་
དོན་གོ་བའི་མི་བུའི་ཁྲོད་ནས་སྨྲ་ཤེས་པའི་ནང་གི་སྨྲ་ཤེས་པ་དེ་ཡིན་ལ། དོན་གོ་
བའི་ནང་གི་དོན་གོ་བ་དེ་ཡིན། སུ་ཞིག་སྙན་ངག་དང་རྩོམ་རིག་གི་ཤེས་བྱ་དང་
མི་ལྡན་པ་དེ་ནི་སྲིད་འབྱོར་རིག་གསུམ་གྱི་ཆ་རྐྱེན་ཇི་ཙམ་ལྡན་ཡང་། འཇིག་
རྟེན་གཡོ་འགུལ་གཏོང་བའི་ནུས་ཤུགས་དང་། མི་སེམས་ཐད་ཀར་སྒུལ་བའི་



རྟོག་འགྱུ།
ལག་ཆ་གལ་ཆེ་ཤོས་ཏེ། སྙན་པའི་རམ་འདེགས་དང་འཇེབས་པའི་སྤྲོ་རླབས་
འཕྱུར་བའི་ངག་གི་རིག་རྩལ་མི་ལྡན་པ་ཡིན། ལེ་དབར་འབུམ་དང་དཔག་ཚད་
ས་ཡས་ཁྱུད་པའི་མིའི་འཇིག་རྟེན་འདི་སྙན་ངག་པའི་སྒྱུ་རྩལ་གྱིས་དམིགས་བུ་
ནས་ཡུངས་འབྲུ་གཅིག་གི་ཆེ་ཆུང་ལ་སྒྱུར་ནུས་ལ། ཁབ་ཆེ་ལས་ཕྲ་བའི་ཤེས་
བྱ་ཆུང་མཐའ་ཐུག་པ་རེ་རེ་བཞིན་སྙན་ངག་པས་ལེ་དབར་ཁྲི་ཕྲག་གི་འཇིག་རྟེན་
གྱི་ཁོར་ཡུག་ཏུ་སྒྱུར་ནུས་ཏེ། སངས་རྒྱས་ཀྱི་དག་སྣང་དང་སེམས་ཅན་གྱི་ལས་
སྣང་། སྙན་ངག་པའི་རྟོག་སྣང་གསུམ་ལ་སུས་ཀྱང་ཚད་ཐིག་འཇལ་མི་ནུས།
ལྷ་མི་ཡི་དྭགས་གསུམ་གྱི་མཐོང་སྣང་ལ་སུ་བདེན་སུ་རྫུན་གྱི་དབྱེ་
ཐག་སུས་ཀྱང་གཅོད་མི་ཐུབ། ཁྲ་གླག་འུག་པ་གསུམ་ལ་འཕུར་སྟངས་ཐ་དད་
ཡོད་ལ་སྟག་གཟིག་དོམ་གསུམ་ལ་མཆོང་སྟངས་མི་འདྲ་ཡོད། དཀར་ནག་སེར་
གསུམ་ལ་ཁ་དོག་མི་འདྲ་བ་ཡོད་ལ་སངས་རྒྱས་ཀྱི་དག་སྣང་དང་སེམས་ཅན་གྱི་
ལས་སྣང་། སྙན་ངག་པའི་རྟོག་སྣང་རེ་རེ་ལའང་རྒྱུ་ཚང་གྲངས་ཚང་གི་ཆ་རྐྱེན་
ཉུང་ཉུང་མིན་པས་འཆར་སྣང་དེ་དག་གི་བཟོ་བཀོད་རེ་རེ་བཞིན་གསར་སྐྲུན་བྱེད་
པའང་ལས་སླ་བོ་རྩ་ནས་མིན།
རྟོག་འགྱུ་ལ་བལྟས་པའི་ཚོར་སྣང་རགས་བསྡུས།
རྩོམ་པ་པོ་ཚངས་ཐིག་ལགས་ཀྱིས་བརྩམས་པའི་< <རྟོག་འགྱུ> >སྙན་རྩོམ་
ཕྱོགས་བསྒྲིགས་ལ། འཇའ་ཚོན་བསླས་མ་དང་། དབྱངས་ཀྱི་ཟེགས་མ། དུང་བ་
རློན་པ། འཁྲེང་སེམས་ངུ་མ། ཁྲག་རྩའི་འཕར་ལྡིང་སྟེ། རྩ་བའི་སྡེ་ཚན་ལྔ་ལ་ནང་
གསེས་སྙན་ཚིག་བརྒྱ་ཕྲག་མ་ཟིན་ཙམ་བྲིས་གནང་བ་ཀུན་ལ། སྐབས་སྟོབས་



གླེང་བརྗོད།
ལས་བྲེལ་གྱིས་རྐྱེན་པས་ཞིབ་ཚགས་ནན་པོའི་ལུགས་སུ་བྱས་ནས་ལྟ་ལོང་མ་
བྱུང་ཡང་། བདུན་ཕྲག་གཉིས་རིང་དུས་ཚོད་ནམ་ཁོམ་ལ་ཡང་བལྟས་བསྐྱར་
བལྟས་བྱས་པའི་མཐོང་སྣང་རགས་འགོད་བྱས་ན། རྩོམ་པ་པོ་གདན་ས་ཆེན་པོ་
ཁམས་པ་སྒར་དུ་མི་ལོ་མང་པོའི་རིང་གཞུང་ལུགས་ལ་སློབ་གཉེར་གནང་བའི་
ནང་དོན་ཞིབ་པ་མཁྱེན་མཁན་ཞིག་ཡིན་པས། ནང་དོན་རིག་པ་དང་འབྲེལ་བའི་
བརྗོད་གཞི་མི་ཉུང་བ་ཞིག་ནི། ལུང་གི་རྨང་གཞི་ལ་རིགས་པའི་རྒྱབ་ལྗོངས་
ལྡན་པའི་ཆེ་བ་མངོན་ཞིང་། བརྗོད་ལུས་ཐད་ཚིགས་བཅད་ཁོ་ན་ལས་གྲུབ་པའི་
ཚེགས་བར་མང་ཉུང་ཅི་རིགས་པ་དང་། བཅད་མཚམས་ངེས་མེད་ཅི་རིགས་
པའི་སྡེབ་སྦྱོར་ལ་བརྟེན་པས། ལྷུ་འགྲིགས་ཤིང་གྲ་མཉམ་པའི་ཚིགས་བཅད་
སྡེབ་སྦྱོར་གྱི་འགྲོས་དམིགས་བསལ་མྱོང་བྱང་ཆེ་བའི་རྣམ་པ་ཡང་འགྲོས་ལ་
བྱང་བའི་རྟ་ཕོའི་གོམ་སྟབས་ལྟར་རང་བཞིན་གྱིས་འབུར་དུ་ཐོན་འོང་། ཚིག་རྒྱན་
ཐད་སྒྲ་དོན་གྱི་རྒྱན་གཉིས་ཐད་ནས་ལྷན་སྐྱེས་རང་བཞིན་གྱིས་གཡང་ཊིའི་བུམ་
པ་ལ་མེ་ཏོག་གི་རི་མོ་ལྟར་གཟུགས་དབྱིབས་མ་འདྲེས་པར་རེ་རེ་བཞིན་མངོར་
པར་བཀྲ་བས། སྒྱུ་རྩལ་དང་ཉམས་འགྱུར་ཚིག་རྒྱན་གསུམ་ཀ་ཡ་མ་བྲལ་བའི་
ཚིག་སྦྱོར་གྱི་ཆེ་བ་འབུར་དུ་ཐོན་འདུག རྩོམ་པ་པོའི་བསམ་བློའི་སྐུལ་སློང་དང་
ལྟ་བའི་ལངས་ཕྱོགས། ཕུགས་འདུན་དང་དམིགས་གཏོད་ཐད། སྒྲ་རྣམས་བརྗོད་
འདོད་རྗེས་སུ་འབྲང་པ་དང་། ལུས་ནི་རིགས་ཀྱི་དབྱིབས་སུ་འདོད་པ་ལྟར། བརྗོད་
གཞིའི་ཁོ་ལག་གི་བར་སྲུབས་ནས་བརྗོད་དོན་ལྷུ་ལག་གི་ཁ་ཕྱོགས་མངོན་པར་
གསལ་བས། གནའ་རབས་ཀྱི་སྲོལ་མ་བརླགས་པའི་ཐོག་ལ་དེང་རབས་ཀྱི་རྗེས་
སྙེག་པའི་ཚོར་ཤུགས་དང་རེ་སྙེག་གིས་སེམས་ཁམས་བཟི་བ་དང་། ངག་ཁམས་
མྱོས་པའི་རྣམ་པ་ཡང་རང་བཞིན་གྱིས་མངོན་དུ་ཕྱོགས་པ་མཐོང་ཐུབ།
དེ་ལྟ་ནའང་རྩོམ་པ་པོ་ཞིག་གི་ཚོར་བའི་ཟབ་ས་དངོས་གནས་དེ་ནི།



རྟོག་འགྱུ།
རྩོམ་པ་པོ་རང་ཉིད་དང་ཡང་ན་ཀློག་པ་པོ་ཐ་དད་པ་དུ་མས་ལྕི་ཡང་མཐོ་དམན་
དཀར་ནག་རིང་ཐུང་གི་རྣམ་དབྱེ་འབྱེད་རྒྱུ་ལས། ཀློག་པ་པོ་གཅིག་ཁོ་ནས་ཐག་
གཅོད་དང་གཏན་འབེབས་ནུས་པ་ཞིག་རྣམ་པ་ཀུན་ཏུ་མིན་པས། རྒྱ་ཆེའི་ཀློག་
པ་པོ་ཚོས་ཞིབ་གཟིགས་དང་འབྲེལ། སྙན་རྩོམ་ཕྱོགས་བསྒྲིགས་འདིའི་ཐོག་
དགག་སྒྲུབ་དཔྱད་བརྗོད་རེ་དྲ་ལམ་དང་ཡིག་ལམ་གང་ཞིག་གི་ཐོག་ནས་གནང་
ཐུབ་ན་ཕན་རླབས་ཅིས་ཀྱང་ཆེ་བ་ཡང་འདིར་རྒྱུད་སྐུལ་ཞུ་རྒྱུ་ཡིན། །
ད་དུང་རྩོམ་པ་པོ་དང་ཀློག་པ་པོ་ཚོར་རྒྱུད་སྐུལ་ཞུ་རྒྱུ་གལ་ཆེན་
ཞིག་ལ། ནང་དོན་རིག་པའི་མ་ལག་བོད་ཀྱི་ཤེས་བྱ་རིག་གནས་ལྔ་དང་བཅུའི་ཁ་
གཡང་གི་ར་བ་འཇའ་ཚོན་འདྲ་བ་དེ་དག་གི་སྒང་ལ། མིག་གིས་བལྟ་རྒྱུ་ཡོད་པ་
མ་ཟད། ལག་པས་རེག་རྒྱུ་ཡོད་པའི་འཇིག་རྟེན་མི་ཆོས་རིག་པའི་ཤེས་བྱ། ཆབ་
སྲིད་རིག་པ་དང་དམག་དོན་རིག་པ། དཔལ་འབྱོར་རིག་པ་དང་ཚོང་འབྲེལ་རིག་
པ། ལག་རྩལ་རིག་པ་དང་འཛུགས་སྐྲུན་རིག་པ། ས་ཁམས་རིག་པ་དང་སེམས་
ཁམས་རིག་པ། སྲོག་ཆགས་རིག་པ་དང་གཏེར་གདོན་རིག་པ། གནམ་གཤིས་
རིག་པ་དང་ཐོན་སྐྱེད་རིག་པ། འཕེལ་འགྱུར་རིག་པ་དང་རྫས་འགྱུར་རིག་པ།
ཚིག་རྩལ་རིག་པ་དང་ལག་རྩལ་རིག་པ། ད་དུང་་་་།
ད་དུང་དུས་རབས་འདི་ལ་དགོས་པ་དང་མི་རབས་འདི་ལ་རན་པ།
སྤྱི་ཚོགས་འདི་ལ་འཚམ་པ་དང་མི་རིགས་འདི་ལ་མཁོ་བའི་རིག་པའི་གཞུང་
ལུགས་འདི་ཚོ་ནང་འདྲེན་ཆེད། སྐད་ཡིག་གཉིས་པ་ཞིག་ཁ་ལྕེ་ལ་གོམས་ཐབས་
དང་། ཤེས་བྱ་གཉིས་པ་ཞིག་སེམས་རྩ་ལ་ཁོལ་ཐབས་གནང་རྒྱུ་འདི། མི་ལོ་སྟོང་
ཕྲག་ལྷག་འཇའ་གོས་གོན་ཏེ་ལྷ་ཡུལ་གྱི་རྨི་ལམ་གཏོང་ནས་བཞུགས་མཁན་མི་
རིགས་འདི། ན་ས་ནས་ལང་པ་དང་། ཤི་ས་ནས་གསོན་པའི་རེ་བ་ཆུང་ཆུང་ཞིག་
ཡོད་སྲིད་པས། ཕྱིས་ནས་མི་རིགས་འདི་ལ་དུང་བ་དང་། སྤྱི་ཚོགས་འདི་ལ་ཞེན་
IV



གླེང་བརྗོད།
པའི་ན་གཞོན་རྩོམ་པ་པོའམ་ཡང་ན་ཀློག་པ་པོ་སུ་ཞིག་ཡིན་ནའང་གནད་འདི་ལ་
དོ་སྣང་དང་མདུན་མཆོང་གནང་རྒྱུའི་འབོད་སྐུལ་ཞུ་འདོད་བྱུང་། དེ་ལས་གཞན་
བཀའ་བསྟན་ཕྱིར་འཚོང་དང་། གསུང་འབུམ་ཕྱིར་འཚོང་། ཚེ་སྲོག་ཕྱིར་འཚོང་
དང༌། རྣམ་ཤེས་ཕྱིར་འཚོང་། མེས་པོ་ཕྱིར་འཚོང་དང་། ལོ་རྒྱུས་ཕྱིར་འཚོང་གི་
ལྟེ་གནས་དང་འཚོང་དཔོན་དེའི་གྲས་ལ་ནམ་ཡང་འགྲམ་ཆུ་ལྡང་མི་འོས་པ་དེ་
ཡང་དྲན་གསོ་ཞིག་མི་གཏོང་ཐབས་མེད་ཡིན།
མཐའ་དོན་འབྲི་འདོད་པ་དང་ཞུ་འདོད་པ་མང་པོ་ཞིག་སྐབས་དང་
སྟོབས་ཀྱི་ལས་ཀའི་བྲེལ་སྟབས་ཀྱིས་ཕྱིར་འཐེན་མི་ཞུ་ཀ་མེད་ཀྱིས་འདི་ནས་
མཚམས་འཇོག་ཞུ་རྒྱུ་དང་། སླད་ནས་ཀྱང་མུ་མཐུད་རྩོམ་རིག་ཤེས་བྱའི་ལམ་
ཁྱེར་ནས་བསྟན་སྲིད་མི་རིགས་རིག་གཞུང་དང་བཅས་པའི་ཚེ་བླ་སྲོག་གསུམ་
ལ་སྨན་པའི་རླབས་པོ་ཆེའི་མཛད་པ་དང་། རྨད་དུ་བྱུང་བའི་འཕྲིན་ལས་ཀྱི་
འཇུག་པ་ཆུ་བོའི་རྒྱུན་བཞིན་སྲིང་ཐུབ་པའི་སྨོན་འདུན་ཞུ།
མེས་པོའི་རྣམ་ཤེས་དུར་སར་ཐིམ་པའི་ཤུལ། ། །
བསོད་བདེ་ཁ་སུབས་སློག་པའི་མི་རིགས་འདིའི། །
ཚེ་བླ་སྲོག་གསུམ་རྒྱུ་བའི་རྩ་ལམ་ན། །
རྩོམ་རིག་རྣམ་ཤེས་གསར་པས་འཚོ་གྱུར་ཅིག །
དགེ་མིང་ཟུར་ཙམ་འདྲེན་པ་བེ་རི་འཇིགས་མེད་ཀྱིས་བཞུགས་སྒར་དྷ་རམ་ས་ལར།
སྤྱི་༢༠༡༥ ཟླ་ ༢ ཚེས་ ༦ ལ།



གླེང་བརྗོད།
རྩོམ་པ་པོ་ངོ་སྤྲོད།
ཐོག་ཞུན།
རྩོམ་པ་པོ་ཚངས་ཐིག་ལགས་ནི་ཁམས་ལྷ་ཐོག་ཡུལ་གྱི་བྱེ་བྲག་
སྨར་ཁམས་ཀེ་རེ་སྒང་དུ་རིགས་རུས་ཕུན་སུམ་ཚོགས་པའི་མི་ཚང་ཞིག་ཏུ།
མགོ་སྦྲའི་དྲོད་ཁོལ་དང་འོ་ཞོའི་ལོངས་སྤྱོད། ནོར་ནག་གི་ངུར་སྒྲ་དང་གཡང་
དཀར་གྱི་འབའ་སྒྲ། རྟ་ཕོའི་འཚེར་སྐད་དང་བཅས་དབྱར་གསུམ་མེ་ཏོག་ཐང་
དུ་གཅེར་རྒྱུག་བྱས་ཤིང་། དགུན་གསུམ་ཁ་བའི་འདབ་ལོ་གོས་སུ་གྱོན་ཏེ་ཆུང་
གསུམ་བྱིས་པའི་འཚོ་བ་དེ་ཕར་ལ་བསྐྱལ། ཡོན་ཏན་ཀུན་གྱི་གཞི་མར་གྱུར་
པའི་དབྱངས་གསལ་སོ་བཞིའི་དབྱངས་རྟ་ནི་ཨ་ཕའི་ངག་ལས་བསླབས་ཤིང་།
རིགས་ཀྱི་བག་ཆགས་དང་སྔོན་གྱི་ལས་འཕྲོ། ཕ་མའི་འདུན་པ་དང་རང་གི་
མངོན་འདོད་བཅས་དུས་སུ་སྨིན་སྟབས། དཔལ་འབྲུག་པ་བཀའ་བརྒྱུད་ཀྱི་ཆོས་
སྡེ་གུ་ཕུ་དགོན་དུ། སྣ་ལམ་སེར་པོས་ལུས་རྟེན་དྲིལ་ཞིང་ཆོས་སྤྱོད་ཐོས་བསམ་
གྱི་ལས་ལ་ཡུད་ཙམ་འགྲོགས། དེ་ནས་རེ་བའི་སྣེ་ལ་རེ་བ་བཏགས་ཤིང་འདུན་
པའི་སྣེ་མོ་རྒྱང་དུ་བསྲིངས་ཏེ། རི་བོ་ཧི་མ་ལའི་གངས་རྡུལ་རྐང་པས་མནན་
ནས་ཕྱི་ལོ་ ༢༠༠༥ ལ་འཕགས་པའི་ཡུལ་ཞེས་མིང་གིས་སྙན་པའི་གནས་དེར་
བདེ་འབྱོར་ཐུབ་པ་བྱུང་། དེ་ནས་ད་བར་དུ་བཀྲ་ཤིས་ལྗོངས་ཀྱི་བཤད་གྲྭའི་ནང་
དུ་སློབ་ཞུགས་གནང་ནས། གཞུང་ཆེན་ཁག་ལ་ཐོས་བསམ་དང་། ཞོར་དུ་སུམ་
རྟགས་དག་གསུམ་དང་། སྙན་ངག་ལོ་རྒྱུས་སོགས་ལ་སྦྱང་བ་བྱས་ཤིང་། ཆོས་
VII



རྟོག་འགྱུ།
སྡེ་དེའི་ལོ་རེའི་རྒྱུགས་སྤྲོད་སྐབས་སྦྱང་འབྲས་ལེགས་པའི་རྟགས་མ་མི་ཉུང་བ་
ཞིག་བླངས་མྱོང་བ་དང་། མི་གཞི་ལེགས་ཤིང་རྣམ་དཔྱོད་ཡངས་པའི་དཔེ་ཟླ་
ཉིད་དུ་རྒྱུས་ཡོད་ཀུན་གྱིས་སྨྲ་བར་བྱེད།
མཐར་ཕྱི་ལོ་ ༢༠༡༥ ལོ་ལ་སློབ་མཐར་ཕྱིན་ཞིང་སློབ་གླིང་དེའི་སྐྱོར་
དཔོན་དང་སློབ་དཔོན་སོགས་ཀྱི་གོ་གནས་དང་མཛད་འགན་བཞེས་ཡོད་ལ།
དཔལ་འབྲུག་པའི་གདམས་ཟབ་གཅེས་སྐྱོང་ཁང་གི་ཚོགས་གཙོའི་ལས་གནས་
ཀྱང་བཞེས་ཡོད། ཁམས་དང་དབང་པོ་བསམ་པའི་བྱེ་བྲག་སོགས་ཤིན་ཏུ་མ་
འདྲ་བ་ཡིན་ཞིང་། དེའི་དབང་གིས་ཆེད་གཉེར་ལས་རིགས་འདེམས་སྟངས་ཀྱང་
མ་འདྲ་བ་ཡིན་པས། རྩོམ་པ་པོ་རང་ཉིད་ཀྱང་ཆུང་དུས་ནས་རྩོམ་རིག་ལ་དགའ་
ཞེན་ཆེ་ཞིང་། ད་བར་དུ་རྩོམ་རིག་བཅད་ལྷུག་མ་ངེས་པའི་སྙན་རྩོམ་བརྒྱ་ཕྲག་ཁ་
ཤས་འབྲི་མྱོང་ཡོད། དེ་ལས་མི་ཉུང་བ་ཞིག་ལ་རྒྱལ་ཕྱི་ནང་གང་སར་ཡོད་པའི་
མཁས་དབང་དང་། རྩོམ་རིག་ལ་རྒྱུས་མངའ་ཟབ་པའི་སྐྱེ་བོ་མང་པོ་ཞིག་ནས་
ཚད་མཐོའི་གདེང་འཇོག་གནང་གི་ཡོད་པ་དང་། ད་ཐང་ཡང་རྗོད་བྱེད་ཀྱི་ཚིག་
ལ་ཉམས་འགྱུར་ལྡན་ཞིང་། བརྗོད་བྱའི་དོན་གྱི་སྲོག་རྩ་སྦོམ་པའི་རྟོག་འགྱུ་ཁྱེད་
ཚོའི་སྤྱན་ལམ་དུ་བཀྲམ་འདུག་པ་བཅས། རྩོམ་པ་པོའི་ལོ་རྒྱུས་མདོར་བསྡུས་
སུ། ༡༥/༢/༧/ཉིན།
VIII



འཇའ་ཚོན་བསླས་མ།
སྟོང་སང་སང་གི་དེ་རིང་།
རྟ་བདུན་དབང་པོ་སྤྲིན་ནག་གསེབ་ཏུ་ཡིབས།།
སྦྲང་ཆར་ཟིལ་མ་དགུང་སྔོན་དབྱིངས་ནས་འཇོ།།
རི་ལུང་ཡོད་ཚད་དུ་ཞགས་ཤིག་གིས་བཏུམས།།
གང་ལ་བལྟས་ཀྱང་སྐྱོ་བའི་ཉམས་སྣང་ཞིག །
གློ་བ་དཀར་བའི་གྲོགས་ཤིག་མ་ཡོད་ལ།།
ཡབ་ཡུབ་ཟུང་དང་རི་ཆུ་སྟོང་གིས་བསྐལ།།
ངེས་གཏན་བྲལ་བའི་ཆ་མེད་མི་ཡུལ་ནས།།
ཁེར་རྐྱང་སྣང་བ་ཟུར་གསུམ་སྙིང་ལ་གཟན།།
ལྷན་སྐྱེས་གཤིས་འདི་ནམ་ཡང་དྭངས་གཙང་དང་།།
གདོད་མའི་སེམས་པ་གཡོ་སྒྱུས་མ་ལྷད་ཀྱང་།།
དགའ་སྐྱོ་མོད་པའི་ལས་ཀྱི་གྲུ་ཁ་ནས།།
དཀར་ངོགས་འཇིག་རྟེན་མ་རྙེད་ཡིད་རེ་ཕངས།།



རྟོག་འགྱུ།
སྐྱིད་ཀྱི་སྣེ་མོར་སྡུག་གིས་འཁྱུད་པ་དང་།
སྐོ་བའི་རྗེས་སུ་དགའ་སྤྲོས་འཐམ་པ་དེ།།
རྙོག་འཛིང་ཆེ་བའི་སྲིད་པའི་འཇིག་རྟེན་འདིའི།།
མ་བཅོས་གཉུག་མའི་རང་གཤིས་ཡིན་པར་ངེས།།
རེ་དོགས་ཁུར་པོས་ལྟག་ནས་གནོན་པ་དང་།།
ཚོར་རྟོག་ཅིག་གིས་ལུས་དང་སེམས་པ་སྦྲིད།།
འགྲུབ་ཏུ་མེད་པ་འཁོར་བའི་བྱ་གཞག་ཁྲོད།།
མི་ཚེའི་རིན་ཐང་ཆག་གྲུགས་ཤོར་འདི་སྐྱོ།།
༡༣/༧/༢༨/ ཉིན།།



འཇའ་ཚོན་བསླས་མ།
ས་མཐའི་ཁེར་གླུ།
དམར་སེར་མཚམས་སྤྲིན་རྒྱུ་བའི་མར་ཞབས་དང་།།
ལང་ལོང་ན་བུན་གཡོ་བའི་ཉེ་འཁྲིས་སུ།།
ཡིད་འོང་ལྷོད་ཀྱིས་ཆགས་པའི་དགོན་ཆེན་འདི།།
མི་ཚེའི་ལང་ཚོ་ཐིམ་སའི་གཞིས་ཀ་ཡིན།།
མ་བསམ་ཐོག་ཏུ་འབབ་པའི་དུས་སྐབས་དེར།།
ས་མཐའི་ཡུལ་དུ་ཁད་ཀྱིས་ཆས་དགོས་ཀྱང་།།
སེམས་རྩ་སྐྱིད་ལ་སྐུལ་བའི་དྲོད་ཐིག་དེ།།
གནས་འདིར་འཚོ་བས་དགའ་སྤྲོས་མྱོས་ནས་ཡོད།།
ཡུལ་གྱིས་བསྐལ་བའི་རྒྱང་རིང་ཡབ་ཡུམ་དང་།།
གཅེས་པའི་མིང་སྲིང་རེ་ཞིག་མ་མཇལ་ཡང་།།།
སྐྱབས་མགོན་ཞིག་གི་བྱམས་བརྩེའི་ཐུ་འོག་ནས།།
མི་ཚེའི་སྙིང་ཁུ་ཧུབ་ཀྱིས་འཐུང་བཞིན་ཡོད།།
ཕྲག་དོག་ཅན་ཚོས་སྡང་མིག་མ་བགྲད་ཅིང༌།།
ཕྱོགས་རིས་སྦྲུལ་གྱིས་དུག་ལྕེ་མ་བརྐྱངས་ན།།
ནམ་ཡང་དྲང་བདེན་ཞིག་གི་གཟི་འོད་ཁྲོད།།
ལྷིང་འཇགས་ཅན་གྱི་འཚོ་བར་རོལ་ན་འདོད།།



རྟོག་འགྱུ།
ཚོར་སྣང་ཞིག
སྐབས་འགར་སྐྱིད་པའི་སྣང་བ་དགུང་ལས་མཐོ།།
ལན་རེར་སྡུག་གི་མིག་ཆུས་འགྲིན་པ་རྣོང་།།
སྐྱིད་སྡུག་ཤུགས་ཀྱིས་འཐབ་པའི་ཁོང་གསེང་ནས།།
མ་ཤི་བར་དོར་འགྲིམ་པའི་ངང་ཚུལ་སྐྱོ།།
མྱུར་མགྱོགས་ཆེ་བའི་དུས་ཀྱི་ལྟེབ་ཁུག་ནས།།
ཡིད་འོང་གཞོན་ཤ་མི་མངོན་དབྱིངས་སུ་ཆས།།
མི་འདོད་ཁྲོ་གཉེར་ཐོད་དུ་རྩེག་ན་ཡང་།།
ད་དུང་ཨ་འཐས་འདི་ཉིད་ཡ་རེ་མཚར།།
ངེས་བརྟན་མེད་པའི་ཡུན་ཐུང་མི་ཚེའི་ནང་།།
སེམས་ཀྱི་འདོད་པ་གཙང་པོའི་རྒྱུན་ལས་རིང་།།
སང་ཉིན་ཅི་འགྱུར་ཆ་ཞིག་མ་འཚལ་ཡང་།།
མ་འོངས་སྟོང་བསམ་འདི་ཚོར་དགོད་རེ་ཤོར།།
ཚོར་ཤུགས་བཙན་པའི་འཁོར་བའི་གྲུ་ཟུར་འདིར།།
ཇི་ཙམ་འཚོ་ཡང་དོན་སྙིང་མ་མཆིས་ཀྱང་།།
ཆོས་ཉིད་གནམ་གྱི་རྒྱལ་མོའི་བཀའ་ལུང་བཞིན།།
རེ་ཞིག་མི་སྡོད་བགྲོད་སའི་ལམ་བུ་དབེན།།
༡༣/༥/༡༧/ཉིན།



འཇའ་ཚོན་བསླས་མ།
ཁེར་རྐྱང་གི་མི་ཚེ།
མི་ཡུལ་ལན་གཅིག་འགྲིམ་པའི་བསྐལ་བཟང་རྙེད་ཀྱང་།།
རིན་བྲལ་ཕ་མའི་བྱམས་བརྩེའི་བྲོ་བ་མ་མྱངས།།
ཐེག་དཀའི་གནོན་ཤུགས་ཤིག་གིས་སྙིང་ཆུང་གཙེར་དུས།།
སྔ་མའི་ལས་དབང་ཕྱོགས་སུ་འཁོན་སེམས་ཤོར་སོང་།།
དམ་ཆོས་བདུད་རྩི་མངར་མོ་ཧུབ་ཀྱིས་མ་བཏུངས།།
བརྩེ་བས་གཞན་དོན་ལྕི་མོ་ཕྲག་ཏུ་མ་ཁྱེར།།
དམར་སེར་ཤམ་ལའི་འོག་ཏུ་ལང་ཚོ་རྒ་དུས།།
སྐྱོ་གདུང་མཆི་མ་གཙང་པོའི་རླབས་ལྟར་འཕྱུར་སོང༌།།
ཆེན་པོ་ཐུགས་ཡིད་མགུ་བའི་ལེགས་སོ་མ་བརྗོད།
དོན་མེད་ཉམ་ཆུང་ཚོགས་ལ་སྣ་གཉེར་མ་ཤེས།།
ཡོད་ཚད་དཔུང་གིས་བསྐྲུན་པའི་ས་ཆེན་འདི་རུ།
བག་ཕེབས་དྲང་ལྡན་འཚོ་བ་སྐྱོང་རྒྱུ་དཀའ་ཡི།།



རྟོག་འགྱུ།
ངེས་འབྱུང་ཞགས་པ་ཕྲ་མོས་ཡར་ལ་མ་འཐེན།།
ལས་ཀྱི་འབྲེལ་ཐག་ཟབ་པའི་བླ་མ་མ་རྙེད།།
གློ་བུར་མི་རྟག་ཆོས་ཉིད་ཡིད་ལ་འཆར་དུས།།
ཆ་མེད་ཕྱི་མའི་ཕྱོགས་སུ་འཇིགས་སྣང་སྐྱེ་ཡོང་།།
༡༢/༡༡/༡༥/ ཉིན།
ངེས་བརྟན་མེད་པའི་སྲིད་ཁམས།
རེས་དགའ་རེས་སྡུག་མོད་པའི་འཇིག་རྟེན་གྱི་གྲོང་ནས།།
གང་ལ་ཡིད་རྟོན་དབེན་པའི་ངང་ཚུལ་ཞིག་འཆར་དུས།།
རྟག་བརྟན་ཡེ་ནས་བྲལ་བའི་འདིར་སྣང་གི་ཆོས་ལ།།
བློ་དང་ཞེན་པའི་གཏིང་ནས་དང་བ་དེ་ཡལ་སོང་།།
མ་རེག་རྒྱང་ནས་ལྟ་དུས་མཛེས་མཛེས་འདྲ་སྣང་ཡང་།
གམ་དུ་བདེ་སྐྱིད་བྲལ་བའི་འཁོར་བ་ཡི་ཆོས་རྣམས།།
མཐའ་དང་ཟད་དུ་མེད་པའི་འཁྲུལ་རྟོག་གིས་བསྐྲུན་པ།།
དམར་པོ་སེམས་ཀྱིས་ངེས་དུས་འདུན་པ་དེ་འགག་སོང་།།



འཇའ་ཚོན་བསླས་མ།
མ་བཅོས་འཛུམ་ཆུང་བཞད་སའི་ཁ་སང་གི་བཞིན་ན།།
དེ་རིང་མི་འདོད་ཁྲོ་གཉེར་རྩེག་པ་དེ་མཐོང་དུས།།
ནམ་ཡང་ཕ་ལམ་ཞིག་གི་ངོ་བོ་རུ་འཚོ་བའི།
གྲོགས་ཤིག་ས་སྟེང་འདི་རུ་མེད་པ་དེ་རྟོགས་སོང་།
ད་ལྟ་དགོད་སྒྲས་མྱོས་པའི་རྐང་གཉིས་ཤིག་ཡིན་ཡང་།།
སང་ཉིན་སྡུག་གི་རྫོབ་ཏུ་ལྷུང་མིན་དེ་ཅི་ཆ།།
དེ་རིང་མ་ཤི་མྱ་ངམ་ཐང་ཆེན་དུ་ཉལ་ཡང་།།
སང་ཉིན་སྐྱིད་ཀྱི་ཕ་ས་ཟིན་མིན་དེ་མ་ངེས།།
མི་བརྟན་ཟིལ་པ་ཇི་བཞིན་འདིར་སྣང་གི་ཆོས་རྣམས།།
རྒྱུ་རྐྱེན་འབྱུང་ཁུངས་རྣལ་མ་ཡིད་ཡུལ་དུ་ཕབ་ནས།།
འདི་ལྟར་བསམ་གཞིག་སྣེ་མོར་བསམ་གཞིག་ཏུ་མཐུད་ན།།
སྲིད་པའི་གྲུ་ཁ་འདི་ནས་སྡུག་སྐད་ཅིག་འཕྱུར་ཡོང་།།
༡༣/༧/༡༩/ཉིན།



རྟོག་འགྱུ། །
དེང་དུས་ཀྱི་གྲོགས། །
དང་པོ་ཨ་གསར་ཤུགས་ཀྱིས་འདང་བརྩེ་སྟེར།།
བར་དུ་གཅིག་གིས་གཅིག་ལ་བསླུ་བྲིད་བྱེད།།
ཇི་ཙམ་འདྲིས་ཀྱང་དེ་ཙམ་སྡུག་ཏུ་འགྲོ།
དེང་དུས་གྲོགས་པོ་སྙིང་གི་ན་ཟུག་ཅིག །
དེ་རིང་དར་ན་དྲུང་དུ་གུད་གུད་འགྲོ།
སང་ཉིན་རྒུད་ན་རྒྱང་ནས་འཕྱ་སྨོད་བྱེད།།
མི་འགྱུར་དམ་བཅའ་ཁོག་ཏུ་མ་རུམ་པའི།།
དེང་དུས་གྲོགས་པོ་ཁྲེལ་དགོད་འཆོར་བའི་ཡུལ།།
ཕར་ལ་ལྷག་བསམ་དཀར་པོ་ཕུལ་ན་ཡང་།།
མི་འདོད་སྡང་སེམས་ནག་པོ་ཚུར་ཚུར་བཀྱེ། །
དྭངས་གཙང་སྙིང་གཏམ་ཕར་ལ་བཤད་ན་ཡང་།།
འཇིགས་རུང་རྫུན་གྱི་ཐོ་བ་ཚུར་ལ་འཕྱར།།
གྲོགས་དང་གྲོགས་ཀྱི་ལ་རྒྱ་མ་ཡོད་པས།།
རྒྱབ་མདུན་གཉིས་ལ་ངོ་གདོང་དཀར་ནག་གཉིས།།
མདོར་ན་ཉེར་གཅིག་དུས་ཀྱི་གྲོགས་པོ་དག །
སུན་སྣང་སྐྱེ་སའི་ཡུལ་ཞིག་ཅི་ལ་མིན།།
༡༣/༣/༢༩/ཉིན།



འཇའ་ཚོན་བསླས་མ།
ཚོར་སྣང་མོད་པའི་དེ་རིང་།
ཡུལ་ཁམས་མི་དྭངས་པའི་དུ་སྤྲིན་ཁྲོད་ནས།།
གནམ་ས་སྦྲེལ་མཚམས་ན་མིག་ཟུང་ཕྱོགས་ཤིང་།།
ནང་གི་སེམས་པ་འདི་ལྷོད་ཀྱིས་འཇོག་དུས།།
རྒྱུ་རྐྱེན་མ་ངེས་པའི་སྐྱོ་སྣང་མོད་བྱུང་།།
བསིལ་རླུང་འཇམ་པོ་ཞིག་དལ་གྱིས་ལྡང་གིན།།
ཕུག་རོན་ཟུང་འབྲེལ་དུ་གཤོག་རྩལ་ངོམ་གྱིན།།
ངས་ཀྱང་བརྩེ་གཞས་སྙན་མོ་ཞིག་ཉན་དུས།།
སེམས་ཀྱི་ཡང་གཏིང་ནས་ཚོར་སྣང་མོད་བྱུང་།།
གསེར་མདོག་ཉི་མ་དེ་སྤྲིན་པས་བསྒྲིབས་འདུག །
འཁྲིས་ཀྱི་ལྗོན་ཤིང་ཡང་མགོ་བོ་དུད་འདུག །
བདག་གི་སེམས་ཁམས་ཀྱང་དྭངས་མོ་མི་འདུག །
དེ་རིང་སྣོད་བཅུད་ལ་སྐྱོ་སྣང་མོད་འདུག །



རྟོག་འགྱུ།
སྣ་ཚོགས་གྲུབ་ས་ཡི་འཇིག་རྟེན་འདི་རུ།།
སྐྱོ་སྡུག་མ་ངེས་པ་རིམ་གྱིས་ལྡང་གི།།
ཡུད་ཙམ་སྐྱོ་བ་ཡིས་རེ་ཐག་མི་ཆད།།
ཏོག་ཙམ་དགའ་བས་ཀྱང་ཕན་པ་ཅི་ཡོད།།
༡༣/༡༢/༨/ཉིན།
ཐབས་རྡུགས།
ཡ་རབས་ཚུལ་མཐུན་ཞིག་གི་བརྟུལ་ཞུགས་འོག་ནས།།
སྙིང་རྗེ་གལ་འགངས་ཆེ་ཚུལ་ཡང་ཡང་སྨྲ་བཞིན།།
ཉེས་མེད་བག་ཡངས་འཚོ་བའི་ཉམ་ཆུང་དུད་འགྲོའི།།
གཅེས་སྲོག་འཚོ་རྟེན་བྱེད་པའི་མི་འདི་ཐབས་རྡུགས།།
སྲིད་ཁམས་འདི་རུ་མཆིས་པའི་འགྲོ་བ་ཀུན་ལ།།
འཚོ་གནས་ས་སྒང་འདི་ཉིད་བདག་དབང་འདྲ་ཡང་།།



འཇའ་ཚོན་བསླས་མ།
འདོད་རྔམས་ཁེངས་པ་མེད་པས་གཞན་གྱི་གནས་མལ།།
དབང་མེད་བཙན་གྱིས་འཕྲོག་པའི་མི་འདི་ཐབས་རྡུགས།།
འཛམ་གླིང་ཞི་བདེར་བསྒྱུར་བའི་འབོད་སྒྲ་སྒྲོག་ཅིང་།།
ཡོད་ཚད་འདྲ་མཉམ་ཞིག་གི་གནས་སུ་སྐྱེལ་མདོག
འོན་ཀྱང་གཞན་གྱི་ཁེ་དབང་རྩེད་ཆས་བྱེད་པའི།།
ཁྲེལ་མེད་མདོ་ཤོར་མི་འདི་ཅི་འདྲའི་ཐབས་རྡུགས།།
དྲག་པོ་ལྷ་འདྲེའི་ཚོགས་ལ་སྙིང་ཁམས་འདར་འདར།།
ནུས་མེད་སེམས་ཅན་ཐོག་ཏུ་ཁྲོ་གཉེར་རྩེག་རྩེག །
དོན་མེད་ཉམ་ཆུང་ཚོགས་ལ་ཐུབ་ཚོད་གཏང་མཁན།།
ཤེས་མེད་མི་བུ་འདི་དག་ཅི་འདྲའི་ཐབས་རྡུགས།།
རང་དང་སེམས་ཅན་གཞན་གྱིས་སྲོག་ལ་གཅེས་སྟངས།།
ཁྱད་པར་ཡེ་ནས་མ་མཆིས་འདྲ་མཉམ་དགོས་སྐད།།
ཚུལ་འཆོས་ཡ་མེད་ཅིག་གི་གདོང་འབག་འོག་ནས།།
ཚོད་མེད་སྐྱོ་གར་འཁྲབ་པའི་མི་འདི་ཐབས་རྡུགས།།
གླིང་འདིར་འཚོ་ཞིང་རྒྱུ་བའི་སྲོག་ལྡན་ཀུན་ལ།།
དྲང་བདེན་འདྲ་མཉམ་དགོས་ཚུལ་ཇི་ཙམ་སྨྲས་ཀྱང་།།
ཁ་བཤད་ལག་པས་མི་འཁྱོལ་སྨྱོན་པའི་ལབ་རྡོལ།།
རང་གི་ངོ་གདོང་བོར་བའི་མི་འདི་ཐབས་རྡུགས།།



རྟོག་འགྱུ།
ཡ་རབས་སྤྱོད་པ་ཞིག་གི་ཕྱི་ཤུན་ཁྲོད་ནས།།
བྱང་ཁོག་སྡང་སེམས་ནག་པོའི་ཕ་ས་བྱས་པའི།།
གླིང་འདིའི་བྱས་ཉེས་ཀུན་གྱི་ཕུང་འདྲེ་དངོས་མ།།
ཐབས་རྡུགས་མི་བུ་ཁྱོད་ལ་ཡི་ཐང་ཆད་ཡོད།།
༡༣/༡༢/༡༢/ ཉིན།
གློ་རྡེག་ཏུ་འདི་ལྟར་དྲན།
དུས་ཚོད་ཁོ་མི་ཁོམ་འགྲོ་དགོས་ཟེར།།
མི་ཚེ་ཡང་མི་འདུག་བུད་འགྲོ་ཟེར།།
ཡོད་ཚད་ཀུན་གཅིག་ཤོར་གཉིས་ཤོར་ངང་།།
ཅང་མེད་ཀྱི་གཟུགས་ཕུང་ཤུལ་དུ་ལུས།།
ཁ་སང་དང་དེ་རིང་བར་གླགས་ནས།།
མདང་ནུབ་དང་ད་ནངས་སོ་མཚམས་ནས།།
མི་ལུས་འདི་རྒས་ཤིང་འཁོགས་པ་མཐོང་།།
མི་ཚེ་འདི་ཟད་ཅིང་ཡལ་བར་ཤེས།།



འཇའ་ཚོན་བསླས་མ།
སང་ཉིན་དང་སང་ཉིན་བསྐྱར་ཟློས་བྱས།།
མ་འོངས་དང་མ་འོངས་ཞེ་ནས་སྨོན།།
རེ་བ་དང་སྟོང་བསམ་ཡིད་ལ་སྦྲུམ།།
ལག་བསྟར་དང་དོན་དངོས་ཅི་ཡང་དབེན།།
འདས་དོན་ལ་བསམ་གཞིག་བྱེད་པའི་དུས།།
སོང་སོང་གིས་མི་ཚེ་ཟད་སོང་འདུག །
ངེས་བརྟན་གྱི་གནས་མལ་ད་དུང་མེད།།
དབུགས་རིང་ཞིག་དལ་གྱིས་གཏོང་དགོས་བྱུང་།།
རྙེད་དཀའ་ཡི་མི་ལུས་ཐོབ་ན་ཡང་།།
རྣམ་གཡེང་གིས་བཟས་པས་སྐྱོ་བ་ལ།།
རྐང་གཉིས་ཤིག་ཡིན་གོ་མ་ཆོད་པར།།
འདི་ལྟར་དུ་འཆི་ན་སྙིང་ལ་གཟན།།
༡༤/༢/༡༧/ཉིན།



རྟོག་འགྱུ། །
ནན་གྱིས་གཞིག་ན་སྐྱོ་ཡོང་།
སེམས་ཀྱི་འདོད་པ་རྒྱང་ནས་རྒྱང་དུ་སྲིང་།།
དུས་ཀྱི་མཐའ་དེ་གམ་ནས་གམ་དུ་བཅར།།
བསམ་སྤྱོད་ལྟག་སྤྲོད་སོང་བའི་འཇིག་རྟེན་འདིར།།
བསམ་ཞིང་བསམས་ན་སྐྱོ་བའི་སྣང་བ་ལྡང་།།
འདིར་སྣང་ཆོས་དེ་དགུང་གི་འཇའ་ཚོན་བཞིན།།
ད་ལྟ་ཡོད་ཀྱང་ཐོལ་གྱིས་ཡལ་བར་འགྱུར།།
བྱས་བྱས་ཆོས་དེ་རྗེས་མེད་བོར་བའི་ཚེ།།
སྲིད་པའི་རང་གཤིས་སེམས་ཀྱི་ཁོང་ན་གཟན།།
ཆོས་ཉིད་གནམ་གྱི་རྒྱལ་མོའི་བསྐོས་ཐང་བཞིན།།
འཇིག་རྟེན་ཁམས་འདིར་ཅུང་ཙམ་འཚོ་ན་ཡང་།།
ནམ་ཞིག་གོམ་ཁ་གཤིན་ཡུལ་ཕྱོགས་པའི་ཚེ།།
འདི་ལྟར་ད་ཕྱིའི་ཆོས་ལ་གཞིག་པའི་ཚེ།།
མི་སྐྱོ་རང་བཞིན་གཅིག་ཀྱང་ཡོད་མ་ཡིན།།
སྐྱོ་ཞིང་སྐྱོ་ཞིང་ནན་གྱིས་བརྟགས་པ་ན།།
འཁོར་བའི་ཆོས་ལ་ཡི་ག་གདིང་ནས་འགག །
༡༣/༩/༢༢/ཉིན།
4



—— འཇའ་ཚོན་བསླས་མ།
ཁ་དོག་ཡལ་བའི་འཚོ་བ།
ཁ་སང་དེ་རིང་ཡིད་སེམས་སྟོང་པ་རེད།།
འཚོ་བ་འདི་རུ་གསོན་ཤུགས་མི་འདུག་གོ།
སྐྱོ་སྡུག་སྟོང་གིས་གཙེས་པའི་འཇིག་རྟེན་ནས།།
རང་སེམས་འདི་ནི་རྨས་མ་ནུས་མེད་ཅིག །
ཅི་ཞིག་རེད་མིན་ཁོ་བོས་མ་ཤེས་ཀྱང་།།
གོམ་འགྲོས་འདི་ནི་འཁྱར་མ་འཁྱོར་དུ་རེད།།
རྣམ་ཤེས་འདི་ཡང་ཚོར་བས་ར་རོར་འགྱུར།།
ཚུགས་ཀ་ཟེར་བ་ཁྱོན་ནས་མ་མཆིས་སོ།།
སེམས་རྩ་དེ་ནས་དྲོད་ཁོལ་ཡལ་སོང་འདུག །
འདི་སྣང་ཀུན་གྱི་ཁ་དོག་ཟད་སོང་འདུག །
འཇིག་རྟེན་འདི་ན་སྐྱོ་ཞིང་དངངས་ཀྱི་འདུག །
མི་ཚེ་ཟེར་བ་སྡུག་གི་ཕུང་པོ་རེད།།
15



རྟོག་འགྱུ།
དགའ་ན་ཅི་ཕན་དགའ་བའི་སྣེ་མོ་རུ།།
སྡུག་གིས་འཁྱུད་པ་འཁོར་བའི་རང་བཞིན་ནོ།།
རྟག་བརྟན་མེད་པའི་ཚེ་འདིའི་སྣང་བ་ལ།།
ད་ནས་བཟུང་སྟེ་ཡིད་རྟོན་མི་བྱེད་དོ།།
འཆར་སྒོ་མང་བའི་མི་ལུས་སྐྱོང་བ་ལས།།
བསམ་མེད་བེམ་གོག་ཡིན་ན་ཡག་སྣང་ཤར།།
མུན་པས་བཀབ་པའི་འཇིག་རྟེན་ཉུལ་བ་ལས།།
ཕྱི་མའི་འཕྲང་རིང་བརྒལ་ན་ཅིས་མི་བཟང་།།
༡༤/༤/༡༧/ཉིན།
16



————
—འཇའ་ཚན་བསླས་མ།
དགོད་ཁ་འཛུམ་པའི་མི་ཚེ།
མཐོན་པོ་མཐོན་པོ་ཞིག་ལ་མ་བསྙབས་ཤིང་།།
སྙན་པོ་ཆོ་ལོའི་མགུལ་རྒྱན་མ་རྙེད་ཀྱང་།།
ཞི་བསིལ་ཐུབ་པའི་བསྟན་དང་མཇལ་བ་འདིས།།
ཁེར་རྐྱང་བདག་གི་བློ་ཡིད་ཅིས་མི་འཚེང་།།
སྐྱེ་ལུས་འདི་རུ་མངོན་འཚང་མ་རྒྱས་ཤིང་།།
ཚེ་གང་སྒྲུབ་ལ་གཞོལ་བ་མ་ནུས་ཀྱང་།།
དམར་སེར་ཤམ་ལྭ་དཀྲིས་པའི་གཏིང་རིམ་ནས།།
ཚུལ་མཐུན་མི་ཚེ་འཛད་ལ་གནོང་འགྱོད་ཅི།།
མ་ངེས་སེམས་ཀྱི་འཆར་སྒོ་གྲངས་མང་ཞིང་།།
ཚེ་འདིའི་བྱ་གཞག་མི་བརྟན་འགྱུར་སླ་ཡང་།།
ཕྱི་མའི་ལམ་གྱི་རྒྱགས་ཕྱེ་འཚོལ་བ་འདི།།
དགོས་མེད་བྱ་བ་ཞིག་ཏུ་རློམ་མ་མྱོང་།།
བསྐྱལ་ཟིན་མི་ཚེར་ཕྱིར་འདང་བྱེད་པའི་དུས།།
གཟི་འོད་འཕྲོ་བའི་རྐང་རྗེས་མི་མངོན་ཡང་།།
ཡི་ཆད་དགོས་པའི་བྱ་བ་མ་བདོག་པས།།
ཞེ་བློའི་གདིང་ནས་དགོད་ཁ་འཛུམ་བཞིན་ཡོད།།
༡༣/༩/༡༤/ཉིན།



རྟོག་འགྱུ།
སྣང་བའི་འཇིག་རྟེན།
འདྲ་མིན་སྣ་ཚོཊ་འདུ་བ་སྲིད་པའི་གྲོང་ནས།།
མི་བརྟན་མ་ངེས་འཆར་སྒོ་སུ་ལས་མང་བའི།།
ཆུང་ནས་ལྷན་དུ་གྲུབ་པའི་སེམས་པ་འདི་ཉིད།།
སྣང་བའི་འཇིག་རྟེན་འདི་རུ་ཚོར་བས་བཟི་འདུག །
རྟག་བརྟན་ཐེར་གྱིས་ཟུག་པའི་ཆོས་ཤིག་མེད་ཀྱང་།།
མ་བརྟགས་འདིར་སྣང་ཡོད་ཚད་བདེན་བདེན་འདྲ་བ།།
གདོད་ནས་ཨ་འཐས་བཙན་པའི་ནང་གི་རྣམ་ཤེས།།
སྣང་བའི་ན་བུན་གསེང་ན་ཕར་ཕར་ཆས་སོང་།།
ཁྲིག་གེར་སྡོད་པ་མེད་པའི་དུས་ཀྱི་ཁྲོད་ནས།།
སྐྱིད་སྡུག་ཟུང་གིས་རྩབ་པའི་མི་ཚེ་འདི་ཉིད།།
འཆར་ཡན་རིང་མོ་ཞིག་གི་ཐུ་བའི་འོག་ནས།།
སྣང་བའི་འཇིག་རྟེན་འདི་རུ་སིམ་སིམ་འཐིམ་སོང་།།
རེ་དང་དོགས་པའི་དབང་གིས་དལ་བ་མེད་པའི།།
ཞེན་ཆགས་ཕྱིར་མིག་བགྲད་སའི་མི་ཡུལ་འདི་རུ།།



འཇའ་ཚོན་བསླས་མ།
ད་དུང་ཨ་ཐང་མ་ཆད་ཡུན་གྱིས་འཚོ་ཞིང་།།
མི་ཚེའི་གཏམ་རྒྱུད་རིང་མོའི་སྣང་བརྙན་བསྐྲུན་ཡོད།།
ནམ་ཞིག་ལག་ཏུ་སོན་མིན་ཅི་ཆ་མེད་ཀྱང་།།
མ་འོངས་འཚོ་བའི་ཕུགས་བསམ་ཁོག་ཏུ་རུམ་བཞིན།།
སེམས་ཀྱི་འཆར་སྒོ་ཞིག་གི་སྣེ་མོར་འཁྱུད་ནས།།
སྣང་བའི་འཇིག་རྟེན་འདི་ན་གར་དུ་རྩེན་ཡོད།།
རྒྱ་ཁྱོན་གཞལ་དུ་མེད་པའི་འཁོར་བའི་གདིང་ན།།
སྲེད་པས་དམ་དུ་འཆིང་བའི་རྣམ་ཤེས་ཕྲ་མོ།།
སྒྲིབ་མེད་སྲིད་པའི་མེ་ལོང་ཀུན་གཞིའི་ངོགས་ནས།།
ཚུར་རོལ་འཁོར་བའི་གྲོང་ན་ལྟད་མོར་གཡེང་ཡོད།།
༡༤/༥/༡༠/ཉིན།
༡



རྟོག་འགྱུ་
དང་ཐོག་རང་རྒྱུད་རྟོགས།
མི་དྲན་དགུ་དྲན་དྲན་པའི་ཨ་ཕོ་མི།།
འགྲོ་འདུག་གང་གི་དུས་ཏེ་ནམ་ཡིན་ཡང་།།
གཞན་སྐྱོན་ཁོ་ན་སྒྲོག་ལ་མ་བྲེལ་བར།།
སྐབས་རེར་རང་གི་གཤིས་ལ་དག་ཐེར་བྱོས།།
དུག་གསུམ་དུག་གིས་སྦྲིད་པའི་མི་བུ་ལ།།
སྐྱོན་ཟད་ཡོན་ཏན་ཀུན་ལྡན་ཆེས་དཀོན་པས།།
གཞན་སྐྱོན་ཉུང་ཉུང་ཞིག་ལ་མ་ཧད་པར།།
རྒྱུན་དུ་རང་གི་སེམས་ལ་བརྟག་པ་གལ།།
ལེགས་ཆ་ཅུང་ཟད་ཅིག་གིས་དགུང་དུ་འདེགས།།
ཉེས་པ་ཕྲ་མོ་ཙམ་གྱིས་ཐུར་དུ་རྫོང་།།
འོས་མེད་སྐྱོ་གར་དེ་ལྟར་མི་འཁྲབ་པར།།
གོ་སྐབས་རེ་གཉིས་སྦྱིན་པ་གལ་འགངས་ཆེ།།
2



འཇའ་ཚོན་བསླས་མ།
སྔོན་མཐའ་དབེན་པའི་སྐྱེ་ནས་སྐྱེ་བ་རུ།།
འདི་ལྟར་རྨོངས་པའི་གཟེབ་ཏུ་ཚུད་པས་ན།།
མཚམས་རེར་ནོར་བའི་ཆ་ནི་འབྱུང་སླ་བས།།
དེ་ལ་ཧ་ལས་ཧང་སང་དགོས་དོན་མེད།།
གཞན་གྱི་ལས་ལ་སྡང་བའི་སེམས་པ་དང་།།
ང་ལས་སུ་ཞིག་སྙམ་པའི་ཁེངས་པ་སོགས།།
རང་གི་རྒྱུད་ལ་མཆིས་པའི་ཚུལ་མིན་དག །
སྤངས་ནས་གཞན་སྐྱོན་བསྒྲགས་ན་འོས་པར་སྣང༌།།
དེ་མིན་རང་སྐྱོན་རང་གིས་མ་མཐོང་བར།།
གཞན་ལ་འཕྱ་སྨོད་ཁོ་ནས་འཚོ་བ་ཞིག
སྐྱེལ་བའི་མི་དེ་ལྷུཊ་བའི་རང་བཞིན་ལས།།
ཅི་ཡང་མིན་པར་ནན་གྱིས་གཞིགས་ན་ཤེས།།
༡༤/༡/༢༦ /ཉིན།



རྟོག་འགྱུ།
འཁོར་བའི་གྲོང་ལ་བལྟས་པ།
སྣ་ཚོགས་མྱངས་བའི་ཁུར་གྱིས་རབ་དུབ་པའི།།
སྲེད་པས་དམ་དུ་བཅིངས་པའི་འཁོར་བ་པ།།
ཐོག་མཐའ་བྲལ་བའི་ལས་ཀྱི་ཨ་ལོང་དེའི།།
གཟེབ་དུ་ཤུགས་ཀྱིས་འཁོར་བ་འདི་ཀོ་མཚར།།
ལ་ལ་དགའ་བའི་ཟོལ་གྱིས་དགོད་པ་དང་།།
རེ་འགའ་སྡུག་པའི་ཚུལ་གྱིས་དུ་བ་སོགས།།
ཐང་ཅིག་ཡུད་ཙམ་དུས་ཀྱི་བར་གསེང་ནས།།
འདྲ་མིན་ལས་ཀྱི་རྣམ་གྲངས་ཅི་ཡང་མཐོང་།།
ཧོབ་ཀྱིས་ལྟ་དུས་སྐྱིད་པའི་བཟོ་ཞིག་མངོན།།
རེག་ཅིང་མྱངས་ན་སྡུག་གི་ཚང་མལ་འདྲ།།
རྒྱང་ནས་མཐོང་ན་མཛེས་ཤིང་ཡི་གར་འོང་།།
གམ་དུ་བཅར་ན་མི་སྡུག་སྙིང་ལ་གཟན།།
22



འཇའ་ཚོན་བསླས་མ།
རིགས་དང་ཐོབ་ལ་གཅེས་སུ་འཛིན་པ་དང་།།
མངའ་ཐང་སྒོར་ལ་སྲེད་པའི་འབྱར་རྩི་ཅན།།
ཕྱི་ཡི་སྤྱོད་ཚུལ་འཆོས་ལ་མཁས་སོང་བའི།།
རྐང་གཉིས་དག་ཀྱང་རྒྱ་གྲོང་འདི་ན་རྒྱུ།།
བདེ་བའི་འོད་ཀྱི་དཀར་ངོགས་མ་ཡོད་པའི།།
དུག་གསུམ་མཚོ་ཆེན་སྐྱོམ་པའི་གཡུལ་ས་སྟེ།།
རྣམ་རྟོག་ཡོ་ལང་འཁྲུག་པའི་མི་ཡུལ་ནས།།
སྐྱེ་འགྲོ་སྡུག་གིས་བཟི་བའི་གཏམ་རྒྱུད་མང༌།།
སྐབས་རེར་སྐྱིད་ཀྱིས་མཐོ་རུ་འདེགས་པ་དང་།།
ལན་རེར་སྐྱོ་བས་ཐུར་དུ་འབེབས་པ་སོགས།།
མ་ངེས་མི་ཚེ་ཞིག་གི་ལམ་ཁ་ན།།
མངར་བསྒྱུར་ཁ་གསུམ་འདྲེས་པའི་འཚོ་བ་མཆིས།།
བདག་འཛིན་འགོང་པོ་དེ་ཡི་བཙན་རྫོང་སྟེ།།
གདོས་བཅས་ཤ་ཁྲག་ལུས་འདི་མ་ཞིག་བར།།
འཁོར་བའི་གྲུ་ཟུར་འདི་རུ་འཚོ་བས་ན།།
བསམ་པའི་ཡུལ་ལས་འདའ་བའི་ལྟད་མོ་མང་།།
༡༤/༨/༡༦/ཉིན།



རྟོག་འགྱུ།
སྐྱེས་པ་ཕོ་ཞིག་ཡིན་ན།
ཡར་གྱི་དབེན་རིར་སྙེག་པའི་གདེང་ཞིག་མ་རྙེད།།
མར་གྱི་རྒྱ་གྲོང་ཉུལ་བའི་སྤོབས་པ་མ་མཆིས།།
ཆོས་དང་འཇིག་རྟེན་ཟུང་གི་བར་སྲུབས་དེ་རུ།།
དོན་མེད་མི་ཚེ་ཟད་ན་ཡིད་སེམས་ཕངས་པ།།
ཕ་མའི་བྱམས་བརྩེའི་འོག་ནས་རྒྱང་དུ་ཆས་ཀྱང་།།
བླ་མའི་གདམས་ངག་ཟབ་མོ་ཧུབ་ཀྱིས་མ་བརྔུབས།།
ངེས་གཏན་ཡེ་ནས་བྲལ་བའི་མི་ཡུལ་ཞིག་ཏུ།།
གཅེས་པའི་ལུས་སྲོག་ཤོར་ན་སྙིང་ལ་གཟན་པ།།
མ་བོས་ལས་ཀྱིས་ཁྲིད་པའི་འཁོར་བའི་གྲོང་ནས།།
རྒྱང་རིང་རྒྱང་རིང་ཞིག་ལ་མིག་ཟུང་བགྲད་བཞིན།།
མ་འོངས་སྨོན་འདུན་ལྕི་མོ་རུམ་གང་ཁྱེར་ནས།།
རྣམ་ཤེས་ལུས་དང་བྲལ་ན་ཅི་འདྲའི་སྐྱོ་བ།།
24



འཇའ་ཚོན་བསླས་མ།
-
ས་ཆེན་བྲང་ཁ་སྔོག་པའི་ནུས་མཐུ་ཞིག་དང་།།
ཡོད་ཚད་དབང་དུ་སྡུད་བའི་ཧམ་སེམས་མེད་ཀྱང་།།
རང་གི་མདུན་ན་དོད་པའི་ལམ་འཕྲང་དེ་ཉིད།།
བགྲོད་པའི་སྙིང་ཁམས་མེད་ན་སྐྱེས་པ་ཕོ་མིན།།
༡༣/༡༠/༥/ཉིན། །
གཟན་ཤམ་གྱི་རྒོལ་གཏམ།
ང་ནི་རྣམ་འདྲེན་བཞི་པའི་གཟི་འོད་ཡིན།།
ང་ནི་ཡང་དག་བླ་མའི་སྙིང་ཉེ་ཡིན།།
ང་ནི་ཞི་བསིལ་ཆོས་ཀྱི་གཅེས་གྲོགས་ཡིན།།
དཀྱུས་མའི་རས་ལྷེབ་ཞིག་དང་འདྲ་ས་མེད།།
སྐྱེ་བ་སྔ་ཕྱི་མཆིས་པ་མ་ཤེས་ཤིང་།།
ལས་འབྲས་བསླུ་མེད་ཉིད་དུ་མ་ངེས་ལ།།
དམ་པའི་ཆོས་ཀྱི་ཆེ་བ་མ་རྟོགས་ན།།
ང་ཉིད་གྱོན་པའི་ཐོབ་དེ་ཁྱོད་ལ་མེད།།
25



རྟོག་འགྱུ།
དགེ་དང་སྡིག་པའི་རྣམ་གཞག་མ་ཤེས་ཤིང་།།
དམ་ཆོས་ཚུལ་བཞིན་རྒྱུད་དུ་མ་སྦྱར་ལ།།
དུག་གསུམ་ཚོཊ་སུ་འཐབ་པའི་དཔའ་མེད་ན།།
བདག་ཉིད་དཀྲི་བའི་འོས་བབ་ཁྱོད་ལ་མེད།།
ལྷ་དང་བླ་མའི་ཚོགས་ལ་ངན་བརྗོད་བྱེད།།
སྟོན་པའི་ཞལ་གསུང་དེ་རུ་ལོག་ལྟ་སྐྱེ།
ད་དུང་སེར་མོའི་གསེང་དུ་འཚང་མཁན་ཚོ།།
ངེད་ཀྱི་སྦུབས་སུ་འགྱིང་བ་འོས་པ་མིན།།
མི་མངོན་ལྐོག་ནས་གཉིས་སྦྱོར་ལས་ལ་བརྩོན།།
ཕྱི་རུ་བཙུན་པའི་བརྟུལ་ཞུགས་བཟུང་ན་ཡང་།།
སྒོ་གསུམ་གཟུགས་མེད་སྡོམ་པས་མ་འཆིང་ན།།
གཟན་ཤམ་ཟུང་འདི་གྱོན་དབང་ཁྱོད་ལ་མེད། །
བློ་ལྡོག་རྣམ་བཞིའི་གྲངས་ཙམ་མི་ཤེས་ཤིང་།།
ཡ་ཁོག་གཞན་ཕན་སེམས་ཀྱིས་སྟོང་ན་ཡང་།།
ཁེ་སྤོགས་ཁོ་ནའི་ཆེད་དུ་རྒྱ་གྲོང་ཉུལ།།
ང་ཉིད་ཚོང་རྫས་བྱེད་པར་མི་འཐད་དོ།།
ཅི་སྟེ་སངས་རྒྱས་ཆོས་ལ་ཡིད་མ་ཆེས།།
སྤྲུལ་དང་གྲྭ་བའི་ཕྱོགས་ལ་ཞེ་མུག་ན།།
གཟན་ཤམ་ཟུང་འདི་བློ་ཡིས་མི་ཐོངས་པའི།།
ཞེན་ཆགས་ཕྱིར་མིག་ཡོད་པའི་དོན་ཞིག་མེད།།
༡༤/༤/༢/ཉིན།
26



འཇའ་ཚོན་བསླས་མ།
སྲོད་དུས་ཀྱི་རྟོག་འགྱུ།
ཁེར་བཞུད་ཉི་མ་ལ་མོའི་ཕག་ཏུ་ཆས།།
ཁེར་སྐྱེས་སྡོང་པོ་དགུན་རླུང་གྲང་མོས་གཙེས།།
ཁེར་འཕུར་གྱི་འུ་སྟོང་པའི་མཁའ་ལམ་ཉུལ།།
ཁེར་རྐྱང་མི་ཚེ་ས་མཐའི་ཡུལ་ན་འཛད།།
ཡིད་འོང་ཉི་མའི་གདོང་ལ་རྒས་ཉམས་དོད།།
སྔོ་ལྗང་ལོ་མའི་འདབ་ན་སེར་ཐིག་ལྷུངས།།
མཚར་སྡུག་གཞོན་པའི་ལང་ཚོ་དུས་ཀྱིས་བཟས།།
འདིར་སྣང་ཡོད་ཚད་ཅན་པོ་འགྱུར་ནས་འགྲོ།།
ནམ་ཞིག་མི་ཚེའི་སྐྱིད་ཀྱི་དྭངས་མ་སྟེ།།
རང་སེམས་རེ་དོགས་རྒྱ་ལས་མ་ཐར་བར།།
འཁོར་བའི་གཟེབ་ཏུ་ཚུད་པའི་འཚོ་བ་འདི།།
དགའ་སྐྱོ་རེས་ཀྱིས་འཕུལ་བ་གཉུག་མའི་གཤིས།།



རྟོག་འགྱུ།
ཆོས་ཉིད་རིག་པའི་ཡུལ་ལས་མི་འགོང་ཞིང་།།
རྟེན་འབྱུང་ཁྲིམས་ཀྱི་རྒྱ་ལས་མི་འདའ་བར།།
དབང་ཆེན་ལས་དང་འགྲོཊ་པའི་མི་ཚེའི་གཤིས།།
བསྒྱུར་དུ་མ་མཆིས་སྤང་དུ་མེད་པ་ལགས།།
འཚོ་བ་དབྱངས་སུ་འགུག་པའི་མི་ཚེའི་ནང་།།
བསྒྱུར་དུ་མེད་པ་གདོད་མའི་ཚུཊ་ཀ་འོ།།
བཅོས་སུ་མེད་པ་ལས་ཀྱི་བསྐོས་ཐང་ངོ་།།
འགོག་ཏུ་མེད་པ་ཡིད་ཀྱི་འཆར་ཚུལ་ལོ།།
༡༤/༡༡/༢༢ ཉིན།
28



འཇའ་ཚོན་བསླས་མ།
ཚོར་བའི་དབྱངས།
དེ་རིང་ཡིད་ཁམས་མི་དྭངས།།
ཡོད་ཚད་སྐྱོ་བའི་རྐྱེན་རེད།།
སུ་ལ་ཁ་ཡ་མི་འདོད།།
མཐོང་ཚད་སུན་པའི་རྒྱུ་རེད།།
འཕྲད་བསམ་ཞེ་ལ་མེད་ཀྱང་།།
འཕྲལ་དང་ཐོལ་གྱིས་འཕྲད་ཡོང་།།
འབྲལ་འདོད་མེད་ཀྱང་འབྲལ་བ།།
ལས་དབང་ཟེར་བ་ཨེ་རེད།།
ཕར་ལ་བརྩེ་འདང་ཆེ་ཡང་།།
ཚུར་ལ་སྣང་མེད་འཇོག་པའི།།
སེམས་འདི་སྡུག་ལ་སྦྱར་བ།།
ཁྱོད་ཀྱི་ལེགས་སྐྱེས་ཨེ་རེད།།
ཆུང་དུས་འགྲོགས་འདྲིས་མ་མྱོང་
།།
ཕན་ཚུན་རྒྱུས་མངའ་མེད་ཀྱང་།།
ཆ་མེད་ཡུལ་ནས་མཇལ་བ།།
སྟེས་དབང་ཟེར་བ་ཨེ་རེད།།
སྙིང་གི་ཁོང་ན་རུམ་ཡོད།།
ཡིད་ཀྱི་མཁའ་ན་སྒོམ་ཡོད།།



རྟོག་འགྱུ།
ནམ་ཡང་བརྗེད་དུ་མེད་པ།།
བག་ཆགས་ཟེར་བ་ཨེ་རེད།།
ཕན་ཚུན་ཡུལ་གྱིས་བསྐལ་བས།།
ལུས་པོ་སོ་སོར་གནས་ཀྱང་།།
དྲན་གདུང་འགོག་ཏུ་མེད་པ།།
འཕྲེང་ཞེན་ཟེར་བ་ཨེ་རེད།།
བརྩེ་བའི་རྨུ་ཐག་ཆད་ཅིང་།།
དུང་བའི་མདུད་པ་གྲོལ་དུས།།
སེམས་ལ་རྨ་ག་གཏོད་པ།།
སྟབས་ཉེས་ཟེར་བ་ཨེ་རེད།།
འཁོར་བའི་གྲུ་ཁར་ཉུལ་དུས།།
སྣ་ཚོགས་འཚོ་བའི་ཁྲོད་ནས།།
མིག་ཆུས་སྦངས་པའི་ཉིན་ཞག །
མི་ཚེ་ཟེར་བ་ཨེ་རེད།།
དང་ཐོག་དགའ་བས་འཕྲད་ཅིང་།།
བར་དུ་ཡིད་སེམས་གཅིག་འདྲེས།།
ཐ་མར་སོ་སོར་གྱེས་པ།།
ཆོས་ཉིད་ཟེར་བ་ཨེ་རེད།།
དགའ་བའི་དགོད་སྒྲ་ཡལ་རྗེས།།
བརྩེ་བའི་རམ་འདེགས་བརླགས་རྗེས།།
སེམས་པ་སྐྱ་ཡར་ལུས་པ།།
ལས་འཕྲོ་རྫོགས་པ་ཨེ་རེད།།
༡༤/༡༠ /༢༣/ཉིན།
3



འཇའ་ཚོན་བསླས་མ།
ཐག་རིང་མགྲོན་པོ།
དབང་ཆེན་གནམ་གྱི་རྒྱལ་མོའི་ཐུ་བའི་འོག་ནས།།
ཅི་ཞིག་ལུས་པའི་ཟོལ་གྱིས་ཞེན་ཆགས་སྐྱེ་བཞིན།།
ཡུལ་སྡེ་ཁྲ་མོའི་འདབས་ནས་ཕྱིར་མིག་འཕེན་ཞོར།།
རྒྱང་རིང་རྒྱང་རིང་ཞིག་ལ་གོམ་ཁ་གཏད་ཡོད།།
ཚེ་འདི་སྡོད་སའི་གནས་མལ་རྟག་བརྟན་མེད་ལ།།
མདུན་གྱི་ལམ་བུ་སྐྱིད་སྡུག་ངེས་པ་བྲལ་བས།།
སྟབས་དང་སྟེས་དབང་ཞིག་ལ་རེ་བཅོལ་དགོས་པ།།
མགྲོན་པོ་སྤྱི་ལ་དབང་བའི་ལས་སྐལ་ཡིན་འདྲ།།
སྔོན་སོང་ལས་ཀྱིས་བདས་པའི་ཆ་མེད་ཡུལ་ན།།
མ་ངེས་མི་རིཊ་འདྲ་མིན་བརྒྱ་ཚོགས་སྟོང་འདུས།།
གཤིས་ལུགས་བྱ་སྤྱོད་མི་གཅིག་སོ་སོར་མཆིས་པས།།
འདྲིས་ཤིང་གོམས་པའི་སྣང་བས་ཡེ་ནས་སྟོང་འདུག
ཆ་མེད་ས་ཐག་རིང་བའི་ས་མཐའི་ཡུལ་ནས།།
ཁ་སྟབས་རྨང་ནས་ཡལ་བའི་མགྲོན་པོ་ཞིག་གི།



རྟོག་འགྱུ།
མིག་སྡུན་ལམ་སྣེ་བོར་བའི་ངང་ཚུལ་འདི་རུ།།
བསམ་བློ་བསྐྱར་དུ་བསྐོར་ན་གླེང་རྒྱུ་ཡོང་བ།།
ལོ་རྒན་ཕ་མའི་བཞིན་རས་ཡིད་ལ་བསྒོམས་ནས།།
ཕྱིར་རྟོག་དྲན་གདུང་ལྕི་མོ་རུམ་གང་འཁྱེར་བཞིན།།
སྐྱོ་སྣང་སད་སུད་ཅིག་གིས་ཚེ་མཇུག་སྐྱེལ་བ།།
རྒྱང་རིང་མགྲོན་པོ་བདག་གི་ལས་དབང་ཡིན་པ།།
ཟུངས་ཁྲག་དམར་པོའི་རླབས་དང་ལྷན་དུ་རྩེན་ཞིང་།།
སྙིང་གི་འཕར་ལྡིང་འདི་དང་འགྲོཊ་ནས་ཡོང་བའི།།
རང་གི་རིགས་ལ་དཀར་བའི་དུང་ཞེན་འདི་ཉིད།།
ནམ་ཡང་བསྐྱུར་དུ་མེད་ཅིང་གཙིགས་སུ་འཛིན་འགྲོ།
ང་དང་ཁྱོད་ཉིད་ཐེ་བའི་མགྲོན་པོ་ཡོད་ཚད།།
འདི་ན་ལས་ཀྱིས་དྲུད་ཅིང་ལས་ཀྱིས་བརྫང་འགྲོ།།
ནམ་ཞིག་གནས་ཚང་འདི་དང་གྱེས་པའི་གདུང་བ།།
ད་ལྟ་དྲན་པའི་ཡུལ་ན་ཤིན་ཏུ་གཟན་པ།།
ཆ་མེད་མི་ཡུལ་ཞིག་ཏུ་དབུགས་རྔ་ཆད་ཅིང་།
རུས་སྒྲོམ་ས་ལ་འཐོར་བའི་དུས་ཤིག་ཤར་ཡང་།།
ནང་གི་རྣམ་ཤེས་ཕྲ་མོ་འགྱེལ་མ་ལང་དུ།།
གངས་ཀྱི་ལ་མོ་བརྒལ་ནས་ཡུལ་ལ་ཐོན་ཡོང་།།
༢༠༡༤/༡༡/༢༧/ཉིན།
32



འཇའ་ཚོན་བསླས་མ།
མི་ཚེ་ནི་ཞི་ལྷོད་མ་རེད།
སྐྱེས་པའི་ཉིན་མོ་ནས་འཆི་བར་ཇེ་ཉེ།།
ཐོབ་དང་རྒྱུ་ནོར་ལ་སྙིང་པོ་དབེན་ཡང་།།
རང་སེམས་དམར་པོ་འདི་ཨ་འཐས་ཆེ་བས།།
མི་ཚེ་ཟེར་བ་དེ་ལྷོད་ལྷོད་མ་རེད།།
ཆེན་པོའི་འཕོངས་སྟེགས་ཤིག་ཐོབ་པར་རེ་ལ།།
ཆུང་ཆུང་གནས་མལ་དུ་ཟག་ལ་དོགས་པས།།
རེ་དོགས་གཉིས་པོ་ཡི་འཐབ་འཛིང་ཁྲོད་ནས།།
མི་ལུས་ཟེར་བ་འདི་གུ་ཡངས་མ་རེད།།
བཙན་པོའི་དབང་ཤུགས་ཀྱིས་ལྟག་ནས་མནན་ལ།།
ནུས་མེད་བསམ་ནག་གིས་སྡང་སེམས་བཀྱེ་ཞིང་།།
དོན་གྱི་གནས་ལུགས་ལས་མི་ཁ་བཙན་པས།།
མདུན་གྱི་ལམ་བུ་འདི་བདེ་མོ་མ་རེད།།
ཡིད་ཀྱིས་གང་དྲན་དེ་འགྲུབ་དུས་མེད་ལ།།
མི་འདོད་དཀའ་སྡུག་དེ་ཕྲག་ཏུ་བཀལ་ཡོད།།
ལས་ཀྱི་རྩེད་ཆས་ལས་ཅི་ཡང་མིན་པའི།།
འཇིག་རྟེན་མི་ཡུལ་འདི་སྐྱིད་པོ་མ་རེད།།
༡༣/༡༢/༡༣/ཉིན།
32



རྟོག་འགྱུ། །
ན་ལེན་ཌ་རུ་ཆས་པའི་སྣང་ཚུལ།
ནམ་ཡང་དྲན་པའི་ངོགས་ནས་མ་ཡལ་བའི།།
རྣམ་དག་ཆོས་ཀྱི་བྱེད་པོ་པཎ་གྲུབ་ཚོས།།
ལུང་རིག་གར་ལ་རྩེན་སའི་ན་ལེན་ཌ།།
དངོས་སུ་འདྲེན་བྱེད་ཟུང་ལ་འཆར་འདི་རྨད།།
རང་གཞན་དོན་གཉིས་བརྩོན་ལ་མ་ལྷོད་ཅིང་།།
མུ་སྟེགས་ཀླད་ཆེན་འགེམ་ལ་མི་ངལ་བའི།།
ལུང་རིང་འབུམ་གྱིས་ཕྱུག་པའི་པཎ་གྲུབ་ཚོའི།།
ངོ་མཚར་ཞབས་རྗེས་འདི་ན་བཞག་གོ་ལོ།།
འོན་ཀྱང་དར་ཞིང་རྒྱས་པའི་རྟིང་མ་རུ།།
འཇིག་ཅིང་རྒུད་པ་སྲིད་པའི་རང་གཤིས་ན།།
ཉམས་དང་བརྗིད་ཀྱིས་འགྱིང་པའི་ཆོས་གྲྭ་ཡང་
།།
དེང་སྐབས་ཞིག་རལ་ཙམ་ལས་མ་མཆིས་སོ།།
སྒོ་ཆུང་རེ་ལ་འཛིན་བྱང་ཚོང་ཁང་རེ།།
ཞིག་རལ་རེ་ལ་འབྲེལ་བཤད་ལོག་པ་རེ།།
34



འཇའ་ཚོན་བསླས་མ།
མདོར་ན་དམར་པོ་སྒོར་མོ་ཁོ་ནའི་ཆེད།
ཕྱི་རོལ་པ་ཡིས་བདག་ཏུ་བཟུང་ནས་འདུག
ལོ་པཎ་དག་གི་རྗེས་སུ་མ་ཆོད་ཅིང་།།
མཁར་ཤུལ་ཙམ་ཡང་བདག་ཏུ་མ་ནུས་པའི།།
ངང་ཚུལ་འདི་དག་སེམས་ལ་གཟན་པའི་དུས།།
སྐྱོ་སྣང་ཞིག་གིས་དམར་ཆུང་སྙིང་འདི་མནར།།
༡༣/༡༢/༢༦ /ཉིན།
གྲྭ་རྐྱང་ཞིག་གི་གསལ་འདེབས།
མགོ་བོའི་སྐྲ་ལོ་འབྲེག་པ་ཙམ་གྱིས་བདག་གཞན་བརྗེ་བའི་ནུས་མཐུ་མེད།།
དམར་སེར་ཤམ་ལ་བགོ་བ་ཙམ་གྱིས་སངས་རྒྱས་ས་རུ་གཤེགས་མི་འགྲོ།
སྡོམ་པ་རྒྱུད་ལ་ནོད་པ་ཙམ་གྱིས་བྱང་ཆུབ་སེམས་གཉིས་འབྱོང་མི་ཡོང་།།
ཐོལ་གྱིས་སྐྱེས་པའི་ངེས་འབྱུང་ཙམ་གྱིས་འདིར་སྣང་ཆོས་ལ་ཞེན་ལོག་དཀའ།།
དབེན་པའི་རི་སུལ་ཉུལ་བ་ཙམ་གྱིས་རྟོགས་ལྡན་བྱ་བྲལ་རེད་མི་འགྲོ།།
སེར་མོའི་ལམ་དུ་ཆས་པ་ཙམ་གྱིས་ཡ་ཁོག་བརྩེ་བས་སྟོང་མི་འགྲོ།།
ཕྱི་མའི་རྒྱགས་ཕྱེ་འཚོལ་བ་ཙམ་གྱིས་ཚེ་འདི་བློས་བཏང་བྱེད་མི་འགྲོ།།
འཁོར་བའི་ཁྱིམ་ཐབ་མ་བཟུང་ཙམ་གྱིས་གྲོགས་ཀྱིས་མི་མཁོ་མི་འགྲོ་འོ།།
35



རྟོག་འགྱུ།
་་་་་
བརྩེ་གདུང་གླེང་གིན་བསྟན་བཤིག་མ་ཟེར་མགོ་ནག་མི་ཡི་རྣམ་ཤེས་ཡོད།།
ཆགས་སྡང་ཡོད་ཁི་ཞབས་འདྲེན་མ་ཟེར་ཚོར་འདུས་ཟིན་པའི་སྙིང་ཞིག་ཡོད།།
དགའ་སྐྱོ་མང་འདུག་ལྟས་ངན་མ་ཟེར་ལྷོག་ལྷོག་བཞུར་བའི་ཟུངས་ཁྲག་ཡོད།།
ཀྱེ་ཀྱེ་གྲོགས་ཀྱིས་བསམ་གཞིག་བྱོས་དང་རབ་བྱུང་བདག་ཀྱང་མགོ་ནག་མི།།
གཞན་གྱི་ལས་ལ་ཐེ་གཏོགས་ཆེ་སོང་བླ་རྫུན་ཟེར་ནས་བཀའ་མ་བཀྱོན།།
གྲོང་དང་གྲོང་ཁྱེར་རྡོག་པས་འཇལ་གྱིན་དགོས་མེད་ཟེར་ནས་ཞེ་མ་ཁྲེལ།།
ཤེས་པ་རྣལ་མས་བསམ་གཞིག་ཀློང་ནས་རྐང་གཉིས་ཅན་གྱི་རབ་བྱུང་བདག །
མགོ་ནག་མི་ཡི་གྲལ་དང་ཁྱུ་ནས་ཇི་སྲིད་བར་དུ་མ་སྤྱག་རོགས། །
༡༣/༡༠/༡/ཉིན།
དགོང་ཁའི་སྙན་ངག
ཉི་མས་ནུབ་རི་བརྒལ་སོང་།།
མུན་འཇོམས་ད་དུང་མ་འཆར།།
དགོང་དྲོའི་སྲོད་དུས་འདི་ནས།།
རང་སེམས་སྐྱོ་ཞིང་དངངས་ཀྱིན།།
ཁེར་རྐྱང་མལ་ན་བསྡད་དུས།།
ཕྱིར་དྲན་བྱེད་ཐེངས་རེ་ལ།།
36



འཇའ་ཚོན་བསླས་མ།
སེམས་ཀྱི་གས་སྲུབས་འདི་ནས།།
སུ་ཞིག་དྲན་གདུང་འཕྱུར་བ།།
སྒང་པའི་སྒེའུ་ཁང་ནང་ནས།།
རླུང་བུ་དལ་གྱིས་ལྡང་ཞིང་།།
དམར་ཆུང་སྙིང་ལ་སིམ་དུས།།
གང་ཞིག་དྲན་གདུང་འཕར་སོང་།།
བཞག་པའི་དམ་བཅའ་དེ་དང་།།
བྱིན་པའི་དུང་བ་བརླགས་མེད།།
རེ་ཞིང་སྒུག་ཚོད་རིང་ཡང་།།
སེམས་ཀྱི་ཡི་ཐང་ཆད་མེད།།
ཡིད་འོང་གཤིས་ཀ་དེ་དང་།།
བཞིན་གྱི་མཛེས་སྡུག་དྲན་གྱིན།།
ཉིན་དང་མཚན་གྱི་བར་ནས།།
ཡིད་ཀྱི་དྲན་ཤིང་ཁྱོད་ཡིན།།
བྱམས་པ་མ་འགྱུར་བཞུཊ་དང་།།
བདག་ཀྱང་འགྱུར་བ་མི་སྲིད།།
ནམ་དང་ཉི་མ་ཞིག་ལ།།
འཕྲད་པའི་སྐལ་བ་ལོས་ཡོད།།
དཔེ་དེབ་འཁྲིས་སུ་རྩེག་པའི།།
རང་ཤག་གྲུ་བཞིའི་ནང་ནས།།
ཆུང་ཆུང་གློག་སྒྲོན་འོག་ཏུ།།
དྲན་གདུང་དབྱངས་སུ་གྱེར་ཡོད།།
༡༣/༡༡/༢༢/ཉིན།



རྟོག་འགྱུ།
ཚངས་ཐིག
དར་ཆེ་བའི་དེང་གི་དྲྭ་ཐོག་ནས།།
ཡིད་སྨོན་བཞིན་བསྟོད་པའི་མཐེ་བོང་སྒྲེང་།།
ཁྱོད་གསར་བུ་ཡག་འདུག་ཟེར་ས་དེ།།
ང་ཚངས་ཐིག་ཡིན་པ་མ་བརྗེད་རོགས།།
རྩོམ་སྙན་ངག་ཆུ་མོ་བཞུར་བཞུར་ཡིན།།
འདི་ཁྲེག་གེར་སྡོད་ཐབས་མ་མཆིས་ལ།།
ཡོད་དགོས་པའི་དཔྱོད་ཤེས་རྣོ་མཁན་དེ།།
ང་ཚངས་ཐིག་ཡིན་པ་ཨེ་ཤེས་འདུག །
སྔོན་སྲོལ་རྒྱུན་དགྲ་རུ་མ་འཛིན་ལ།།
ཕྱིས་ལྟ་གསར་ཐན་དུ་མ་རློམ་པར།།
བློ་དྲང་པོས་བླང་དོར་བྱེད་མཁན་དེ།།
ང་ཚངས་ཐིག་ཡིན་པ་ཤེས་ལགས་སམ།།
རྒྱུ་སྒོར་མོ་སྲོག་ཏུ་མ་སྒོམ་ལ།།
ཐོབ་མངའ་ཐང་གཅེས་སུ་མི་འཛིན་པར།།
36



- འཇའ་ཚོན་བསླས་མ།
མི་ཕལ་པའི་ལམ་བུར་སྙེག་མཁན་དེ།།
ང་ཚངས་པའི་ཐིག་གི་རང་གཤིས་སོ།།
ཁོས་འུར་ཞིག་རྒྱག་དུས་མི་འདྲེག་ཅིང་།།
མོས་དམོད་མོ་བྱས་ཀྱང་མ་འགུལ་བར།།
ཆུང་རང་གཤིས་མཁྲེཊ་པོ་འཛིན་མཁན་དེ།།
ང་ཚངས་ཐིག་མ་གཏོགས་དཀའ་མོ་རེད།།
༡༤/༡/༡༣/ཉིན།
མདོར་དྲིལ་ན་འདི་ཡིན།
དོན་མེད་སྟོང་འདང་རིང་མོ་མི་བཤད་ལ།།
མི་འགྲུབ་བྱ་བ་ཞིག་ཏུ་མི་སྨོན་ཞིང་།།
སྣེ་མོ་རྒྱང་དུ་སྲིང་བའི་ལམ་བུ་འདི།།
ཡག་སྡུག་ཅི་ཞིག་ཡིན་ཡང་བགྲོད་པར་ངེས།།
ཚེ་འདིར་མངོན་འཚང་ཨེ་རྒྱ་མི་ཤེས་ལ།།
ཕྱི་མར་དམྱལ་བར་ལྷུང་མིན་སུ་ཡིས་རྟོགས།།
39



རྟོག་འགྱུ།
ཆུ་བུར་མིག་གིས་མཐོང་བའི་འཇིག་རྟེན་འདི།།
ཡིད་ཀྱི་དག་ཞིང་ཡིན་པས་ལོངས་སུ་སྤྱོད།
ཆེན་པོའི་ཚོཊ་སུ་བསྟོད་དབྱངས་མི་གྱེར་ལ།།
ཉམ་ཆུང་ཚོ་ལ་དམོད་ཚིག་མི་འཕེན་ཞིང་།།
བདེན་རྫུན་སྲང་ལ་འཇལ་སའི་ཁོར་ཡུག་ནས།།
མི་ཚེའི་ཕྲེང་ཐག་ཆད་དུ་འཇུག་པར་ངེས།།
ཚིག་སྟོང་ཁ་ནས་བཤད་ལ་མ་གོམས་ཤིང་།།
ཚོར་མེད་སྙན་ངག་འབྲི་བར་མི་འདོད་པས།།
མ་བཅོས་སེམས་ན་འཆར་པའི་སྐྱིད་སྡུག་དག །
གཏན་དུ་སྙན་ཚིག་ལྷན་དུ་གྱེར་བར་ངེས།།
རྐང་གཉིས་མགོ་ནག་མི་རུ་སྐྱེས་པའི་རྗེས།།
དགའ་སྐྱོ་རེས་སུ་འཁོར་བའི་ཚོར་བ་ཞིག །
སྙིང་རྩའི་འཕར་ལྡིང་འདི་དང་འགྲོག་ངེས་པས།།
དེ་དག་དབྱངས་སུ་གྱེར་བ་བདག་གི་གཤིས།།
༡༤/༢/༡༢/ཉིན།



འཇའ་ཚོན་བསླས་མ།
སྙན་ངག་གིས་བསྐྱེད་པའི་ང་།
ཕ་མ་དྲན་དུས་སྐྱོ་གྲོགས་ཁྱོད་ཀྱིས་བྱེད།།
ཡི་ཐང་ཆད་ན་ཡར་སྐུལ་ཁྱོད་ཀྱིས་བྱེད།།
ཁེར་རྐྱང་སུན་ན་སེམས་ཁ་ཁྱོད་ཀྱིས་གསོ།།
སྙན་ངག་ཁྱོད་ནི་བདག་གི་མགོན་སྐྱབས་ཡིན།།
སྡོད་སའི་གནས་མལ་ཁྱོད་ཀྱི་ལམ་ནས་འཚོལ། །
མི་ཚེའི་བདེ་སྐྱིད་ཁྱོད་ཀྱི་གསེང་ནས་རྙེད།།
འགྲེང་འཆག་འདུག་གསུམ་ཁྱོད་ལ་རྟེན་ནས་ཡོད།།
སྙན་ངག་ཁྱོད་ནི་བདག་གི་ཡོད་ཚད་ཡིན།།
བཤད་པར་འདོད་ན་ཁྱོད་ཀྱི་ལམ་ནས་བཤད།།
སྦས་པར་མོས་ན་ཁྱོད་ཀྱི་སྦུབས་སུ་སྐུང་། །
ཅི་ཞིག་འདོད་ན་དེ་ལྟར་བྱེད་ཆོག་པའི།།
སྙན་ངག་ཁྱོད་ནི་ཚེ་འདིའི་རང་དབང་ཡིན།།
སྐྱོ་བས་མནར་ཅིང་གཏོལ་དང་བྲལ་བའི་ཚེ།།
ཁྱོད་ཉིད་མཐོང་ན་བདེ་བའི་ཚོར་བ་འབྱུང༌།།



རྟོག་འགྱུ།
སུན་པའི་སྣང་བ་ཡང་ཡང་ལྡང་བའི་ཚེ།།
ཁྱོད་ཉིད་བཀླགས་ན་སེམས་འདི་ལྷོད་ལ་འབབ།།
ནམ་ཞིག་ཚེ་འདིའི་ཕྲེང་ཐག་མ་ཆད་བར།།
ཁྱོད་ལ་རྟེན་ཞིང་ཁྱོད་དང་འགྲོགས་པར་ངེས།།
སེམས་ཀྱི་གདིང་ལ་སྦྲུམ་པའི་གཅེས་གྲོགས་ནི།།
སྙན་ངག་ཁྱོད་ལས་གཞན་ཞིག་མ་མཆིས་སོ།།
བདག་ནི་ཁྱོད་ཀྱིས་བསྐྱེད་པའི་མི་ཞིག་ཡིན།།
དེ་བས་ཁྱོད་ལ་དུངས་བ་ཚད་ཅིག་མེད།།
རྐང་ལ་ཟུག་ཅིང་ཡིད་ལ་སིམ་ཡོད་པའི།།
བླ་སྲོག་དེ་ནི་སྙན་ངག་ཁྱོད་ཉིད་དོ།།
༡༤/༢/༡༦/ཉིན།



འཇའ་ཚོན་བསླས་མ།
ང་ལ་ཐེ་ཇུས་མ་བྱེད།
གང་དུ་སོང་ཞེས་མཛུབ་སྟོན་མི་དགོས་ལ།།
གན་དུ་སྡོད་ཅེས་བཀོད་པ་དེ་བས་ཅི།།
མ་འོངས་རང་ཉིད་བགྲོད་སའི་ལམ་བུ་ཞིག །
སེམས་ཀྱི་གྲུ་ཁ་འདི་རུ་ཉར་ནས་ཡོད།།
བཟང་པོ་འདུག་ཅེས་མཐེ་བོང་མ་ཀེར་ལ།།
མ་རབས་འདུག་ཅེས་སྨད་པ་དེ་བས་ཅི།།
ཅི་ཡང་སྲིད་པའི་འཇིག་རྟེན་མི་ཡུལ་འདིར།།
རང་ཉིད་རང་གིས་སྐྱོང་བཞིན་འགྲེང་ནས་ཡོད།།
མདུན་དུ་ཡོང་ནས་ངོ་བསྟོད་མི་དགོས་ལ།།
རྒྱབ་ཏུ་ཡིབས་ནས་འཕྱ་སྨོད་དེ་བས་ཅི།།
ཁེར་རྐྱང་ཆས་ས་སྟབས་བདེའི་ལམ་ཁ་འདིར།།
སྤྲེལ་ལད་ཅན་གྱི་གྲོགས་ཤིག་དགོས་དོན་དབེན།།
སྡང་སེམས་ནག་པོ་མདུན་ནས་མ་བཀྱེ་ལ།།
གཡོ་སྒྱུ་ཞིག་གིས་བསླུ་ཞགས་དེ་བས་ཅི།།
རང་ཉིད་ནམ་ཡང་དགའ་སའི་ལམ་ཁ་དེར།།
འགོག་རྒོལ་མེད་པ་ཐད་ཀར་གློད་དང་ཀྱེ།།
༡༣/༤/༤/ཉིན།



རྟོག་འགྱུ།
རབ་བྱུང་གི་སྐྱིད་གླུ།
ཆེན་པོ་ཆེན་པོ་ཞིག་ལ་རྔམས་སེམས་དེ་མ་སྐྱེས།།
ཆུང་ཆུང་ཆུང་ཆུང་ས་རུ་ལྷུང་དོགས་ཤིག་མེད་པའི།།
རེ་དོགས་རྒྱ་ལས་ཐར་ནས་བག་ཡངས་སུ་འཚོ་བས།།
སེམས་རྩ་ལྷོད་ཀྱིས་ཁེངས་པའི་རབ་བྱུང་ང་སྐྱིད་པ།།
འགྲུབ་མེད་འཁོར་བའི་ཆོས་ལ་ཨུ་ཚུགས་དེ་མ་བྱས།།
སངས་མེད་སྲིད་པའི་སྡུག་བསྔལ་ཕྲག་ཐོག་ཏུ་མ་བླངས།།
རྟག་མེད་ཁྱིམ་ཐབ་འཛིན་པའི་ངལ་བ་དེ་མ་བྱས།།
སེམས་ཁྲལ་སྣོན་མ་མེད་པའི་རབ་བྱུང་ང་སྐྱིད་པ།།
མངའ་ཐང་བླ་རུ་བསྒོམས་ནས་རྙེད་ཐབས་ཅིག་མ་བྱས།།
སྒོར་མོ་སྲོག་ཏུ་རློམ་ནས་སྐྱོ་གར་ཞིག་མ་འཁྲབས།།
ཡིན་ལུཊ་ཚུལ་མཐུན་ངང་ནས་མི་ཚེ་དེ་འཕུལ་ཞིང་།།
བརྗེད་ཐོར་ནག་ཐིག་མེད་པའི་རབ་བྱུང་ང་སྐྱིད་པ།།



འཇའ་ཚོན་བསླས་མ།
སང་ཉིན་སང་ཉིན་ཟེར་བཞིན་རེ་བ་དེ་མ་བསྲིངས།།
འདས་དོན་ཕྱིར་དྲན་དུས་ན་ཡི་ཆད་ཅིག་མ་དགོས།།
ཡོད་ཚད་རང་རང་ས་ན་རང་སོར་དུ་བཞག་ལ།།
ཡ་ཁོག་ཞི་བདེས་ཕྱུག་པའི་རབ་བྱུང་ང་སྐྱིད་པ།།
༡༣/༨/༡༦/ཉིན།
བདེ་སྐྱིད་དམན་སར་ཡོད།
རིན་ཆེན་ནོར་གྱིས་ཡེ་ནས་མི་ཁུག་ཅིང་།།
ཆེན་པོའི་རྐུབ་སྟེགས་ཐོག་ཏུ་མ་ཡོད་པའི།།
མི་ཚེའི་ཉིང་ཁུ་སེམས་ཀྱི་བདེ་བ་དེ།།
ཉམ་ཆུང་ཚུལ་མཐུན་དག་གི་ཁོང་ན་འཛུམ།།
བཙན་པོ་ཁྲིམས་ཀྱིས་བཙལ་ཀྱང་མི་རྙེད་ཅིང་།།
ཆུན་པོ་སྒོར་གྱི་གསེང་ནས་མི་འབྱུང་བའི།
མ་བཅོས་དོན་དམ་ནང་གི་བདེ་སྐྱིད་དེ།།
རེ་དོགས་རྙི་ལས་ཐར་བའི་གཤིས་སུ་ཡོད།།



རྟོག་འགྱུ།
འགྲུབ་མེད་བྱ་གཞག་ཡིད་ལ་མི་འཆང་ཞིང༌།།
རྔམས་སེམས་ཤིག་གིས་བྱང་ཁོག་མ་སྦོས་པར།།
ནམ་ཡང་དམན་པའི་ས་རུ་ཁ་ཕྱོགས་དང་།།
ལྷད་མེད་བདེ་བ་འབྱུང་ལ་ཐག་མི་རིང་།།
མི་ཚེར་དྲང་བདེན་ཞིག་གི་བླ་སྲོག་དང་།།
གུ་ཡངས་ནང་གི་དགའ་སྤྲོ་མ་ལྡན་ན།།
ས་གསུམ་དབང་དུ་སྡུད་བའི་སྟོབས་མཆིས་ཀྱང་།།
ངལ་དུབ་ཁོ་ནའི་རྒྱུ་ལས་ཅི་ཞིག་ཡོད།།
༡༣/༩/༡/ཉིན།



= འཇའ་ཚོན་བསླས་མ།
བཟི་ཁ་སྐྱེན་པའི་འཚོ་བ།
སྔོན་སོང་བག་ཆགས་ཤིག་གིས་བདས་པའི་རྗེས་ནས།།
འཕྲེང་སེམས་བོད་ལ་ཐོགས་པའི་ལོ་ཟླའི་གསེབ་ནས།།
དྲན་གདུང་སྟོང་གིས་གཙེས་པའི་སྣེ་མོ་དེ་ནས།།
དུང་ཞེན་གངས་ལ་ཟུག་པའི་ས་མཐའི་འཁྱམས་པོ།།
ས་འཛིན་དཀར་པོའི་ཐོད་དུ་རྐང་རྗེས་ཕབ་ཅིང་།།
དལ་འབབ་གཙང་པོའི་སྐེད་པ་འཕྲེད་དུ་བཅད་ལ།།
ཤུལ་ལམ་ཆེ་ཕྲ་དག་ཀྱང་ཁད་ཀྱིས་ཉུལ་ནས།།
རྒྱལ་ཁམས་ཕྱོགས་མེད་འགྲིམ་པའི་བྷོ་ཊའི་མི་བུ།།
འདིར་སྣང་སྲིད་པའི་ཁམས་སུ་ལྟད་མོར་ཆས་དུས།།
མ་ངེས་རྐྱེན་ལས་བྱུང་བའི་ཚོར་བས་བཟི་དུས།།
སེམས་ཚོར་ཐན་ཐུན་ཞིག་ཀྱང་དབྱངས་སུ་གྱེར་དུས།།
སྐྱོ་སྣང་རིང་ལུགས་འཛིན་པའི་སྨྱུག་ཐོགས་པ་ཞིག །
ཚོར་བའི་རླབས་ཕྲེང་འདི་ཉིད་ཇི་ཙམ་འཕྱོ་ན།།
བདག་གི་སྙན་ངག་དེ་ཡང་དེ་ཙམ་འཕྱོ་ཡོང་།།



རྟོག་འགྱུ།
སྐྱིད་ལ་སྡུག་པའི་མི་ཚེ་ཇི་ཙམ་རིང་ན།།
བཅོས་མིན་ཚོར་བའི་བཞུར་རྒྱུན་དེ་ཙམ་རིང་འགྲོ།།
བཟོད་མེད་མྱ་ངན་སློང་བའི་སྙིང་ཁ་དེ་ནས།།
ཚོད་མེད་སྤྲོ་བས་བརྟས་པའི་ཡིད་ངོགས་དེ་ནས།།
དགའ་སྐྱོ་ལྷན་དུ་འདྲེས་པའི་མལ་ས་དེ་ནས།།
ངུ་དགོད་མཉམ་དུ་བསྲེས་པའི་མི་བུ་མཚར་མོ།།
བཀོད་པ་ཟད་པའི་ལས་ཀྱིས་ཐང་ལ་བསྒྱེལ་རུང༌།།
གློ་རྡེག་སྟེས་དབང་ཞིག་གིས་དགུང་ན་བཀྱགས་ཀྱང་།།
ཡིད་ཆད་སེམས་ལ་བསྙལ་ནས་སྡུག་སྒུར་མི་བྱེད།།
ཡུད་ཙམ་འཕག་འཚག་ཞིག་གིས་དེ་བས་ཅི་ཕན།།
༡༤/༨/༢༣/ཉིན།



———
—– འཇའ་ཚན་བསླས་མ།
ང་མ་རྫི་རོགས།
ང་ལ་ལྡིང་ལྡིང་འཕར་བའི་སྙིང་ཞིག་ཡོད།།
ང་ལ་ལྷོག་ལྷོག་བཞུར་བའི་ཟུངས་ཁྲག་ཡོད།།
ང་ལ་མགོ་ནག་མི་ཡི་རྣམ་ཤེས་ཡོད།།
དེས་ན་ང་ཉིད་རྡོག་པས་མ་རྫི་རོགས།།
ང་ལ་སྐྱིད་སྡུག་ཚོར་བའི་སེམས་ཤིག་ཡོད།།
ང་ལ་བདེ་སྐྱིད་འདོད་པའི་བློ་ཞིག་ཡོད།།
ང་ལ་རྐང་གཉིས་ཤིག་གི་བླ་སྲོག་ཡོད།།
དེས་ན་མི་ཡི་གྲལ་ནས་མ་སྨྱུག་རོགས།།
ང་ལ་མ་འོངས་འཚོ་བའི་བསམ་ཞིག་ཡོད།།
ང་ལ་བག་ཡངས་རྒྱུ་སའི་གནས་ཤིག་མཁོ།།
ང་ལ་དཀར་ངོགས་འཇིག་རྟེན་ཐོབ་ན་འདོད།།
དེས་ན་ང་ཡི་སྡོད་གནས་མ་འཕྲོག་རོགས།།
ང་ལ་སྔོན་ཐོན་བྱེད་པའི་སེམས་ཤིག་ཡོད།།
ང་ལ་འགྲན་རྩོད་ནུས་པའི་མཐུ་ཞིག་ཡོད།།
ང་ལ་མདུན་དུ་བསྐྱོད་པའི་གདེང་ཞིག་ཡོད།།
དེས་ན་ང་ཡི་བགྲོད་ལམ་མ་འགོག་རོགས།།
༡༣/༩/༡༥/དགོང་མོར།
49



རྟོག་འགྱུ།
ངེས་བརྟན་ཅི་ཡོད།
སྐབས་རེར་སྐྱིད་པའི་སྣང་བ་དགུང་ན་འཕྱོ།།
ལན་རེར་མི་འདོད་སྡུག་གིས་མགོ་བོ་སྨད།།
འདི་ཡིན་སྣེ་མོར་འདི་མིན་ཡོང་བ་ནི།།
འཁོར་བའི་གཤིས་སུ་གྲུབ་པའི་ཆོས་ཉིད་དོ།།
རྒྱང་ནས་ལྟ་དུས་སྐྱིད་སྐྱིད་འདྲ་བ་ལ།།
གམ་དུ་བཅར་ན་སྡུག་གི་གཞི་མ་ཞིག །
མ་བཅོས་སྲིད་པའི་རང་བཞིན་དངོས་ཤེས་ན།།
ཡ་ཆུང་མི་སྐྱོ་རང་དབང་ཅི་ཞིག་ཡོད།།
སྟེས་དབང་ཞིག་གིས་མངའ་ཐང་རྙེད་པ་དང༌།།
སྟབས་ཉེས་ཤིག་གིས་དབུལ་པོར་འགྱུར་ཡང་སྲིད།།
ལས་ཀྱི་བསྐོས་ཐང་མོད་པའི་འཇིག་རྟེན་ནས།།
གཏན་དུ་འདི་ལྟར་གནས་པ་འཕྱང་མོ་ཉུག །
5



འཇའ་ཚོན་བསླས་མ།
འདིར་སྣང་ཆོས་ལ་སྙིང་པོ་མེད་པ་ཞིག །
དམར་པོ་སེམས་ཀྱིས་སྔ་ནས་ཤེས་ཟིན་ཀྱང་།།
ལས་དབང་གནམ་གྱི་རྒྱལ་མོའི་བཀའ་ལུང་དེར།།
ཕར་རྒོལ་བྱེད་པའི་ནུས་མཐུ་སུ་ལ་མཆིས།།
སྡུག་དུས་ཚེ་ཐག་ཐུང་དུ་གཏོང་བ་དང་།།
སྐྱིད་པའི་དུས་དེ་ཡུན་སྲིང་བྱེད་རྒྱུ་ཞིག །
ཡེ་ནས་མེད་པའི་འཇིག་རྟེན་གྲུ་ཁ་འདིར།།
ལས་ཀྱིས་བཀོད་པ་འཐེན་སྟངས་དེ་ལས་ཅི།།
༡༣/༨/༢༣/ཉིན།



རྟོག་འགྱུ།
འཁྱམས་པོའི་ཡིད་ཀྱི་འདུན་པ།
རྒྱ་ཁྱོན་གཞལ་དུ་མེད་པའི་སྡུག་གི་རྒྱ་མཚོ།།
སྐྱོ་བ་སངས་དུས་མེད་པའི་འཁོར་བའི་གྲོང་ནས།།
དམར་པོ་སེམས་ལ་གཟན་པའི་ངང་ཚུལ་རྒོད་དུས།།
མི་རིང་དབྱིངས་སུ་ཆས་པའི་འདུན་པ་ཇེ་བཙན།།
སྣ་ཚོགས་འདུ་འཛི་རྒོད་པའི་གྲུ་ཟུར་ཞིག་ན།།
ལས་ཀྱི་དཀའ་ཆད་ཕོག་པའི་མི་བུ་ལྡོམ་པོས།།
འདི་དང་ཕྱི་མའི་ལམ་བུ་གང་ཞིག་བདམས་ཀྱང་།།
དེ་ཙམ་ཁྱད་པར་ཆེ་བའི་སྣང་བ་མ་མཆིས།།
འཇིགས་རུང་མི་རྟག་དྲག་རླུང་བཙན་པོའི་ཁྲོད་ན།།
ཚོར་བ་སྟོང་གིས་རྨས་པའི་རྣམ་ཤེས་འཁྱམས་པོ།།
འདི་ལྟར་ཡུན་གྱིས་འཚོ་བའི་འདུན་པ་མེད་ཀྱང་།།
ཕྱི་མའི་འཕྲང་རིང་འགྲིམ་ལ་དེ་བས་སྐྲག་འདུག །
སྲོག་གི་རྒྱུ་བ་འདི་ཉིད་འགག་པའི་རྟིང་མར།།
ཚོར་འདུ་ཅི་ཡང་མེད་པའི་བསྡུས་གཟུགས་ཇི་བཞིན།།
ལོ་དང་བསྐལ་བའི་བར་དུ་སྡོད་རྒྱུ་བྱུང་ན།།
བདག་གི་སེམས་ཀྱི་རེ་འདུན་འགྲུབ་པ་ཡིན་ནོ།།
༡༣/༡༡/༡༤/ཉིན།
52



འཇའ་ཚོན་བསླས་མ།
སེམས་པའི་གཅོང་ནད། །
དམར་ཆུང་སྙིང་ལ་གཟན་པའི་གཅོང་ནད་དེ།།
གཅིག་རྗེས་གཅིག་ཏུ་མཐུད་པའི་སྐྱོ་སྣང་འདི།
ནམ་ཞིག་ཚེ་ཡི་འདུ་བྱེད་མ་འཕོས་བར།།
ཤ་དང་རུས་པའི་གསེང་ན་ཐིམ་པ་འདྲ།།
ད་ལྟ་དགའ་སྤྲོའི་ཚོར་བས་བཟི་ན་ཡང་།།
སྡུག་གི་རྫོབ་ཏུ་མི་ལྷུང་ཡིད་རྟོན་ཅི།།
དགའ་སྡུག་རྟག་བརྟན་བྲལ་པའི་མི་ཚེ་དེ།།
འདི་ལྟར་ངུ་མ་དགོད་དུ་འཛད་པ་འདྲ།།
མཐོན་པོ་མཐོན་པོ་ཞིག་ལ་རེ་དྲགས་ནས།།
ཆུང་ཆུང་ཆུང་ཆུང་ས་རུ་ཟག་པར་དོགས།། །
སྡོད་གནས་ངེས་གཏན་མེད་པའི་མི་ལུས་འདི།།
རེ་དང་དོགས་པའི་ངང་ནས་ཡལ་བ་འདྲ།།
དུས་ནི་མི་རྟག་ཐུར་འབབ་ཆུ་བོ་བཞིན།།
ཚེ་ཡང་མི་སྡོད་མྱུར་དུ་འགྲོ་བར་ངེས།།
འོན་ཀྱང་སྐྱེས་པའི་དོན་གོ་མ་རྙེད་པར།།
དབང་ཆེན་རྣམ་གཡེང་རླུང་གིས་འཁྱེར་བ་འདྲ།།
༡༣/༡༠/༢༠/ཉིན།
53



རྟོག་འགྱུ།
དེ་རིང་གི་གནམ་ངོ་ད་བདག་གི་སེམས་པ།
ངོ་དང་།
ཞི་འཇམ་ལྷོད་ཀྱིས་ཆགས་པའི་བས་མཐའ་ནས།།
སྟོན་ལོ་སེར་པོ་ནམ་མཁའི་མཐོངས་སུ་སྤུར།།
དེ་ཙམ་སྨག་ཏུ་མེད་པའི་དུད་ཞགས་ཤིག །
ལ་ལུང་གང་སར་དལ་བུར་དལ་བུར་རྒྱུ།།
རྣམ་ཀུན་དྭངས་ཤིང་གསལ་བའི་གནམ་རྒན་མ།།
ངོ་གདོང་ནག་ཅིང་མིག་ཆུ་བཞུར་ལ་ཁད།།
མཁའ་ལམ་ཉུལ་བའི་གསེར་མདོག་ཉི་མ་ཡང་།།
ལྷོག་ལྷོག་སྤྲིན་གྱི་ཕག་ཏུ་བཞའ་ནས་འདུག །
སུ་ལ་སྲིང་པའི་དཔྱང་ཐག་རྨང་ནས་ཆད།།
གང་དང་སྦྲེལ་བའི་སེམས་པ་སྐྱ་ཡར་ལུས།། །
འདི་ལྟར་ལས་ཀྱི་བཀའ་ཆད་ཕོག་ཐེངས་རེར།།
འཁོར་བའི་གྲུ་ཟུར་འདི་རུ་དྭངས་བ་འགག །
54



འཇའ་ཚོན་བསླས་མ།
སྤྲོ་སྣང་ཟེར་བ་ཡེ་ནས་མ་ཡོད་ཅིང༌།།
གང་ལ་གཞིགས་ཀྱང་སྐྱོ་བའི་ཉམས་རེ་འཆར།།
ཡོད་ཚད་སུན་པའི་རྐྱེན་དུ་འགྲེང་བའི་ཚེ།།
གྲོགས་མེད་ཁེར་རྐྱང་ལས་དབང་སྙིང་ལ་གཟན།།
༡༣/༡༡/༥/ཉིན།
མཚོ་ཁའི་སྐྱེས་མ་ལ།
དྭངས་གཙང་གི་མཚོ་མོའི་ཟུར་ན། །
སྒེག་ཉམས་ཀྱིས་འགྲེང་པའི་སྐྱེས་མ།།
མིག་ཟུང་དེ་རྒྱང་ལ་ཕྱོགས་བཞིན།།
དྲན་ངོགས་ན་སུ་ཞིག་སྒོམ་ཡོད།།
རེ་སྒུག་གི་ལོ་ཟླའི་ཁྲོད་ནས།།
གྱེས་བྲལ་གྱི་གདུང་བས་མནར་བཞིན།།
ཁེར་རྐྱང་གི་ལས་དབང་སྐྱོ་མོ།།
སྙིང་ཆུང་ལ་གཟན་པ་ཨེ་བྱུང་།།
55



རྟོག་འགྱུ——
——
མི་མངོན་པའི་ཕ་མཐའ་ཞིག་ནས།།
ཚུར་ཡོང་གི་སྤྲིན་དཀར་དེ་ལ།།
བྱམས་པ་ཡི་འཕྲིན་ལན་ཡོད་མེད།།
འཕྱང་མོ་ཉུག་ཡོད་པ་མིན་ནམ།།
སེམས་ཁོང་གི་དམ་བཅའ་མ་འགྱུར།།
རྣམ་དག་གི་བརྩེ་དུང་མ་ལྷོད།།
སྔ་དུས་བཞིན་བརྟན་པོར་བཞུཊ་དང༌།།
བྱམས་པ་དང་འཕྲད་སྐལ་ལོས་ཡོད།།
དེ་མིན་གྱི་བསླུ་བྲིད་ཞགས་པ།།
སུ་ཞིག་ལ་འཕེན་འདོད་ཡིན་ན།།
མི་མཛའ་བའི་རང་མཚང་དེ་ཉིད།།
མི་རིང་བར་ཕྱི་རུ་མངོན་ཡོང་།།
༡༣/༡༡/༡༧/ཉིན།
5



དབྱངས་ཀྱི་ཟེགས་མ།
དོན་གྱི་སྐྱབས་གནས།
འདིར་སྣང་ཡུལ་དུ་འཁྲི་བ་མ་ཆོད་ཚེ་འདི་བློ་ཡིས་མ་ཐོང་ན།།
སྲིད་པའི་ཕུན་ཚོགས་རྒྱབ་ཏུ་མ་བསྐྱུར་གནས་འདིར་ཡིད་འབྱུང་མ་སྐྱེས་ན།།
རྟག་བརྟན་བྲལ་བའི་འཚོ་བ་མ་བསམས་བདེན་ཞེན་རིང་དུ་མ་བསྐྲད་ན།།
གཏན་གྱི་བདེ་བ་ཕུགས་ཀྱི་འདུན་མ་ལག་ཏུ་སོན་པ་ཡོད་མ་ཡིན།།
ཚེ་འདི་མི་རྟག་ཡིད་རྟོན་བྲལ་བའི་རླུང་དམར་ཁྲོད་ཀྱི་མར་མེ་བཞིན།།
མངའ་ཐང་ལོངས་སྤྱོད་དེ་བས་མི་བརྟན་སྤྲིན་པའི་གསེབ་ཀྱི་གློག་འགྱུ་ལྟར།།
འགྱུར་བ་སྐྱེན་ལ་ཡོམ་ཡོམ་གཡོ་ཞིང་ཤུགས་ཀྱིས་སྐྱོམ་པའི་འདིར་སྣང་ཀུན།།
ཐོལ་གྱིས་འཇིག་ཅིང་རེས་ཀྱིས་གྲུབ་པ་ལས་ཀྱི་ཆོ་འཕྲུལ་ཡ་མ་ཟུང་།།
བཙན་པོའི་སྟོབས་ཀྱིས་མཐའ་ནས་སྐྱོར་ཞིང་དབང་ཆེན་ཚོཊ་ཀྱིས་བསྲུངས་ན་ཡང་།།
གཅེས་པའི་གཉེན་གྱིས་ཟུར་ནས་བསྐོར་ཞིང་བྱམས་པའི་བཤེས་ཀྱིས་བརྩེ་ན་ཡང་།།
མཛེས་པའི་བྱད་དང་ཕྱུག་པོའི་ནོར་སོགས་ཇི་ཙམ་ཇི་ཙམ་མང་ན་ཡང་།།
སྲོག་བདག་གཤིན་རྗེའི་འཆི་ཞཊ་འགོག་པའི་མཐུ་དང་བཀོད་པ་ཡོད་མ་ཡིན།།
སྐྱེ་ནས་སྐྱེ་བར་ཉིན་ལྟར་བྲེལ་ཡང་འཁོར་བའི་ལས་ལ་ཟད་དུ་མེད།།
བྱས་བྱས་མཐའ་རུ་སྡུག་དང་སྐྱོ་བའི་སྣོན་མ་ཞིག་ལས་གང་ཡང་མེད།།



རྟོག་འགྱུ།
“ཡུན་རིང་འགྲོགས་ན་ཚེ་འདིའི་བྱ་གཞག་མི་སྐྱོ་བྱ་བ་གཅིག་ཀྱང་མེད།།”
རིན་བྲལ་མི་ལུས་འདི་ལྟ་འདི་ལྟར་དོན་མེད་ཉིད་དུ་སྟོང་ཞིང་འཛད།།
དུག་གསུམ་མཚོ་ཆེན་ཤུཊ་ཀྱིས་བརྡོལ་བས་འདི་ནས་ཁྱོད་ཉིད་ཐར་བར་དཀའ།
དུ༔ཁའི་འོབས་དེ་གཏིང་རིམ་ཟབ་པས་བྱིངས་ན་ཕྱི་རུ་འདོན་པ་ཁག །
འཁོར་བའི་ཐང་འདི་རྒྱ་བསྐྱེད་ཆེ་བས་མཐའ་འམ་ཟུར་ན་གྱུར་ས་མེད།།
དེ་བས་ད་ནས་མགོན་སྐྱབས་ཟླ་མེད་མཆོག་གསུམ་གཙུག་ཏུ་བཀུར་ཞིག་ཀྱེ།
གཤིན་རྗེའི་མདུན་ན་ཆེ་ཆུང་ལྟ་ཅི་མཐོ་དམན་དྲག་ཞན་དེ་བས་མེད།།
དབང་དང་སྟོབས་ཀྱིས་ཕམ་པར་མི་ནུས་རྒྱུ་དང་འབྱོར་བས་བསླུ་ཐབས་བྲལ།།
མགོན་སྐྱབས་བྲལ་ཞིང་ཁེར་རྐྱང་ཉིད་དུ་མྱ་ངམ་ཐང་ཆེན་བརྒལ་བའི་ཚེ།།
ཉམ་ཐག་གང་ལ་དཔུང་རོགས་ཟེར་བ་མཆོག་གསུམ་ཚོཊ་ལས་ཡོད་རེ་སྐན།།
༡༤/༩/༢༠/ཉིན།
6



དབྱངས་ཀྱི་ཟེགས་མ།
གཡུལ་ལས་རྒྱལ་བའི་དཔའ་བོ།
དུག་གསུམ་ཉོན་མོངས་དགྲ་ལས་རིང་དུ་རྒྱལ།།
དུས་གསུམ་ཆོས་ཀྱི་གནས་ལུགས་ཇི་བཞིན་རྟོགས།།
སྲིད་གསུམ་དུ་བ་འཁྱིལ་བའི་རྒྱ་མཚོ་ལས།།
ཁམས་གསུམ་འགྲོ་བ་འདྲེན་པའི་སྟོན་པར་འདུད།།
ཕྱིན་དྲུག་ཕ་རོལ་ཕྱིན་པའི་རྟིང་མ་རུ།།
ཚོགས་དྲུག་སྣང་བའི་ཡུལ་དུ་མ་སྲེད་ཀྱང་།།
རིགས་དྲུག་སྡུག་བསྔལ་ཐུགས་ཀྱིས་མ་བཟོད་པས།།
དུས་དྲུག་གཞན་དོན་མཛད་པའི་རྒྱལ་བ་མཁྱེན།།
སྐུ་བཞིའི་རྩལ་ཆེན་རྫོགས་པའི་ཕོ་རྒོད་དེས།།
བདེན་བཞིའི་རྒྱུ་འབྲས་ཇི་བཞིན་སོ་སོར་གཟིགས།།
བདུད་བཞིའི་མགོ་བོ་བྲེགས་པའི་གཏམ་རྒྱུད་དེ།།
གླིང་བཞིའི་མཁའ་རུ་ད་རུང་གྲགས་བཞིན་མཆིས།།



རྟོག་འགྱུ།
འབྱོར་བཅུ་དལ་བརྒྱད་ཚང་བའི་སྟན་ཐོག་ནས།།
ས་བཅུ་བགྲོད་ལམ་རིང་མོ་ཐོལ་གྱིས་བརྒལ།།
དབང་བཅུ་ཤུགས་ཀྱིས་སླར་ཡང་སྲིད་ཚུལ་འཛིན།།
སྟོབས་བཅུའི་ལང་ཚོ་རྫོགས་པའི་རྒྱལ་བར་འདུད།།
ནམ་ཞིག་སྲོག་གི་རྒྱུ་བ་འགག་ན་ཡང་།།
ཡིད་ཀྱི་དད་དམ་གཡོ་བ་མེད་པས་ན།།
ཐུགས་རྗེ་ཆུ་འཛིན་འཁྲིཊ་པའི་གཏིང་རིམ་ནས།།
བྱིན་རླབས་སྦྲང་ཆར་འཇོ་ལ་མ་གཡེལ་ཞིག །
༡༣/༢/༣/ཉིན།
62



དབྱངས་ཀྱི་ཟེགས་མ།
ངེས་དོན་གྱི་སློབ་དཔོན།
ཉེར་གཅིག་དུས་རབས་འདི་ཡི་མགོ་སྟོད་ནས།།
ནང་བསྟན་དགུང་ལ་འདེགས་པའི་གྱད་ཆེན་ཏེ།།
འཁོར་འདས་འཁྲུན་ཐག་ཆོད་པའི་རྣལ་འབྱོར་པ།།
ཡོངས་འཛིན་ཐོག་ཞུན་མཚན་ཅན་སྙིང་ནས་གུས།།
མཐོན་པོ་ཁྲི་གདུགས་བར་ན་མི་འཚང་ཞིང་།།
སྲིད་པའི་ཕུན་ཚོཊ་ཕྱོཊ་ལ་མི་སྲེད་པས།།
ཡོད་ཚད་ནང་བསྟན་གཅིག་པུས་ཆོག་པ་སྟེ།།
ངེས་དོན་བསྟན་འཛིན་ཟེར་བ་འདི་ལྟར་ལོས།།
མངའ་ཐང་བླ་རུ་འཛིན་པ་མ་མཆིས་ཤིང་།།
སྒོར་མོ་སྲོག་ཏུ་རློམ་པ་དེ་བས་ཅི།།
འཚོ་བ་ངན་ངོན་ཞིག་གིས་ཆོག་པ་འདི།།
བརྒྱུད་པའི་སྲོལ་ཁ་ཟིན་པའི་དན་རྟགས་སོ།།
མཐོ་དམན་དྲག་ཞན་ལྟ་རུ་གོམས་པ་དང་།།
མངོན་ལྐོག་ངོ་གདོང་བསྒྱུར་ལ་མཁས་པ་སོགས།།
དེང་དུས་བྱ་སྤྱོད་རྒྱང་དུ་བསྐྲད་ཤུལ་ནས།
རྒྱུ་འབྲས་དཔང་དུ་བཞག་པའི་ཆོས་པ་ཞིག །
63



རྟོག་འགྱུ།
དམན་ལ་བརྩེ་ཞིང་ཆེ་ལ་གུས་པ་དང་།།
ཐུགས་གཤིས་འཇམ་ལ་ཕྱི་ཐག་དེ་བས་རིང་།།
ང་རྒྱལ་རང་འདོད་སོགས་ཀྱིས་མ་གོས་པའི།།
དམ་པ་ཁྱེད་ལ་གཅེས་ཤིང་ལྷག་ཏུ་གུས།།
ཕྱི་གླིང་འགྲིམ་པའི་ངལ་བ་མ་གནང་ཞིང་།།
ཆོས་ཀྱིས་སྒོར་མོ་འཚོལ་བསྡུ་མ་མཛད་ཀྱང་།།
སློབ་གླིང་གྲུ་བཞི་དྲོད་ཀྱིས་སྐྱོང་བ་འདིས།།
སྟོན་པ་དགྱེས་འཛུམ་མི་ཤོར་རང་དབང་ཅི།།
ནང་བསྟན་གཅེས་སྐྱོང་བྱེད་ལ་རྨད་པ་དང་།།
རིགས་ཀྱི་ཞེན་པ་ནམ་ཡང་མི་ལྷོད་པའི།།
སློབ་བུའི་དམར་ཆུང་སྙིང་གི་མཚེ་ཡ་ཁྱེད།།
ཇི་སྲིད་ནམ་གྱི་བར་དུ་བརྗེད་ཐབས་དཀའ།
ཞེས་པ་འདི་ནི་དམ་པ་གང་ཉིད་ཀྱི་མདུན་ནས་དམ་ཆོས་ཀྱི་སྐལ་བཟང་ཡུན་རིང་
ཐོབ་ཅིང་། བྱམས་བརྩེའི་སྤྱན་ཞགས་ཀྱིས་བྱ་ར་དང་མེལ་ཚེ་མཛད་ས། གང་གི་ཐུགས་
གཤིས་དང་མཛད་པ་སོགས་ལ་རྒྱུས་མངའ་སུ་ལས་ཆེ་བའི་སློབ་བུ་ཚངས་ཐིག་ཏུ་འབོད་པ་
དེས། ༡༤/༨/༩ /ཉིན་རང་བཞིན་བརྗོད་པའི་ཚུལ་དུ་ཤར་མར་བྲིས་པའོ།།
64



དབྱངས་ཀྱི་ཟེགས་མ།
ྋརྒྱལ་བ་མདོ་ཁམས་པ་ཁམས་སྤྲུལ་རིན་པོ་ཆེ་ལ་བསྔགས་པ་
དྲི་ཟའི་སྙན་དབྱངས།
སྙིགས་ལྔའི་ཐོར་རླུང་འཚུབ་པའི་ཕྱི་དྲོ་ན།།
ཆོས་བརྒྱད་མགོ་འཕང་མཐོ་བའི་སྲོད་ཀྱི་དུས།།
ནང་སེམས་ཁེ་གྲགས་ཕྱོགས་སུ་མ་ཤོར་བའི།།
ཆོས་པའི་རང་ཚུཊ་ཟིན་མཁན་ཁྱེད་ཉིད་ཙམ།།
རྒྱལ་བའི་བཤུལ་ལམ་དེ་ལས་མ་གོལ་ཅིང་།།
ཡང་དག་བསྟན་ལ་ཕྱག་བསྟར་མ་ལྷོད་པས།།
སེམས་རྒྱུད་ཆོས་དང་བསྲེས་པའི་དན་རྟགས་ཏེ།
རྟག་ཏུ་དུལ་བར་གནས་འདིར་ལྷག་ཏུ་གུས།།
ནམ་ཞར་ཉིད་ཀྱིས་འགྲུས་པའི་ལྟ་སྤྱོད་འདིར།།
སྟོན་པས་གཟིཊ་ན་ཐུཊ་ལ་དྲོད་ཅིག་འཁྲུངས།།
མར་པས་མཁྱེན་ན་དབུ་ལྕོག་ལྡེམ་ལྡེམ་བྱེད།།
མི་ལས་རྟོགས་ན་དགྱེས་པའི་ཞལ་འཛུམ་འབྱིན།།
སུ་ཞིག་ཆོལ་ལོས་བྲན་དུ་མ་བཀོལ་ཅིང་།།
གང་ཞིག་ཐོབ་ཀྱིས་འོག་ཏུ་མ་བཙུད་ཀྱང་།།



རྟོག་འགྱུ།
གཤིས་རྒྱུད་ཕྱི་ནང་གསང་བའི་ཡོན་ཏན་གྱིས།།
ཞབས་སེན་སྤྱི་བོར་ལེན་པའི་སྐལ་ལྡན་མང་།།
མི་ཡུལ་ལན་གཅིག་ཉུལ་བའི་དུས་ཀྱི་ནང་།།
ཡང་དག་དྲི་མེད་ཐུབ་བསྟན་མཇལ་བ་དང༌།།
ཁྱེད་ཉིད་སྤྱི་བོའི་རྒྱན་དུ་འཆང་བ་འདིས།།
བདག་ཡིད་ངོམས་ཤིང་ཞི་བློ་གཏིང་ནས་བདེ།།
ཞི་ཞིང་ལྷོད་ཀྱིས་ཆགས་པའི་སྐུ་ལུས་དེར།།
རྟག་ཏུ་བསྐྱར་དང་ཡང་དུ་མཇལ་ན་འདོད།།
སྙན་ཞིང་འཇེབས་པའི་གསུང་གི་ཤ་ཆས་ཀྱང་།།
སྲིད་མཐའི་བར་དུ་ལོངས་སུ་སྤྱོད་པར་མོས།།
དུས་རབས་ཉེར་གཅིག་འདི་ཡི་ལོ་ཟླའི་ནང་།།
ནང་བསྟན་དགུང་དུ་འདེགས་པའི་གྱད་ཆེན་དང༌།།
མགོན་མེད་སྐྱེ་བོའི་ར་མདའ་ཁྱེད་ཉིད་ལས།།
མེད་པས་སྐུ་ཚེ་རྟག་བརྟན་བཞུགས་ཤིག་ཀྱེ།།
མེ་ཏོག་གང་ལ་ཕོག་པའི་ལྷ་སྐལ། སྙིགས་དུས་སེམས་དཔའ་ཆེན་པོ་ ༧ རྒྱལ་བ་
མདོ་ཁམས་པ་འབྲུག་ཁམས་སྤྲུལ་དགུ་པའི་སྐུ་མདུན་ནས་བླ་མ་རྡོ་རྗེ་སེམས་དཔའ་དང་། རྒྱལ་
བ་བཅོམ་ལྡན་འདས་མི་འཁྲུགས་པའི་བཀའ་དབང་ཟབ་མོ་ཐོབ་པའི་སྐལ་བཟང་གི་ཉིན་མོར།།
དམ་པ་གང་ཉིད་ལ་ཤེས་ནས་དད་མོས་ཐོབ་པའི་སློབ་བུ་ཚངས་ཐིག་ཏུ་འབོད་པ་དེས་༡༤ ལོའི་
ཟླ་༡༢ པའི་ཚེས་ ༢༧ ཉིན་ཁམས་སྒར་འབྲུག་མཐོ་སློབ་དྷརྨ་ཀཱ་ནས་སོ། །
66



དབྱངས་ཀྱི་ཟེགས་མ།
ཟླ་མེད་ཟས་གཙང་སྲས་པོ།
ང་དང་ཁྱོད་དུ་འཛིན་པ་མ་མཆིས་ལ།།
རེ་དང་དོགས་པའི་མཐའ་ལས་གྲོལ་བ་ཡི།།
གདོད་མའི་གཤིས་ཀྱི་རྒྱལ་ས་འཛིན་པ་ཆེ།།
མི་མཇེད་བདག་པོ་སྤྱི་བོའི་རྒྱན་དུ་བཀོད།།
རང་དོན་ཞེ་ལ་འཆང་བའི་བསླུ་བྲིད་དང༌།།
ཆབ་སྲིད་གཡོ་ཁྲམ་སྐྱོན་གྱིས་མ་སྦགས་པའི།།
གཞན་ཕན་ཁོ་ནའི་ཀློང་ནས་འཁྲུངས་པ་ཡི།།
མ་གྱུར་བྱམས་ཀྱིས་སྐྱོང་བའི་སྟོན་པ་དྲན།།
མཐའ་དང་ཟད་དུ་མེད་པའི་འཁོར་བ་རུ།།
དལ་མེད་ལས་ཀྱིས་འདེད་པའི་འགྲོ་བ་རྣམས།།
མི་བཟོད་སྡུག་གིས་མནར་བའི་གཤིན་ཐང་ནས།།
སྐྱོབ་པའི་ནུས་མཐུ་ཅན་པོ་ཁྱེད་ཉིད་ཙམ།།
ཚ་གདུང་རླབས་ཀྱིས་སྲེག་པའི་འཇིག་རྟེན་ནས།།
ཞི་བསིལ་ཆོས་ཀྱི་བདུད་རྩི་ཧུབ་ཀྱིས་འཐུང་།།
bལ



རྟོག་འགྱུ།
རྒྱལ་བས་བཏོད་པའི་བཤུལ་ལམ་རིང་མོ་དེར།།
ཆས་ན་དོན་གྱི་ཆོས་ཉིད་མཇལ་བར་ངེས།།
སྐྱོ་སྡུག་རེས་སུ་འཁོར་བའི་བར་གླཊ་ནས།།
མྱ་ངན་ཁུར་གྱིས་དུབ་པའི་སྐྱེ་འགྲོ་རྣམས།།
ཁྱེད་གསུང་ལེགས་བཤད་བཅུད་དང་འཕྲད་པ་ན།།
སེམས་དང་ལུས་ཀྱི་ངལ་དུབ་སངས་བར་འགྱུར།།
ཐུགས་བསྐྱེད་གོ་ཆ་བཙན་པོའི་ཐུ་འོག་ནས།།
ཆོས་དབྱིངས་ཞི་བའི་གནས་སུ་རབ་ཆས་ཤིང་།།
མི་བཟོད་སྙིང་རྗེའི་ཕྱག་ཟུང་དྲོན་མོ་ཡིས།།
འགྲོ་ཀུན་བདེ་བའི་མལ་དུ་འདྲེན་ཚུལ་རྨད།།
ཞལ་གསུང་ལྷད་མེད་དྭངས་ཆབ་སྙིང་ཁུ་ཡིས།།
དལ་རྟེན་མི་ལུས་འདི་ཉིད་སྐྱེད་སྲིང་ཞིང་།།
བརྩེ་ཆེན་འོད་ཞཊ་དཀར་པོའི་ཐབས་འཕྲུལ་གྱིས།།
བདག་བློ་བྱང་ཆུབ་ལམ་དུ་བསྒྱུར་བར་མཛོད། །
༡༤/༧/༢༩/ཉིན།



དབྱངས་ཀྱི་ཟེགས་མ།
བཀྲིས་ལྗོངས།
དོན་གཉིས་ལས་ལ་བྲེལ་བའི་བླ་མ་དང་།།
མི་ཚེ་རི་ལ་སྐྱེལ་བའི་རྟོགས་ལྡན་སོགས།།
ཡོད་ཀྱང་སྲིད་ན་དཀོན་པའི་སྐྱེ་བུ་དག །
རྩེ་གཅིག་སྒྲུབ་ལ་གཞོལ་སའི་དབེན་གནས་ཡིན།།
རྒས་པའི་རབ་བྱུང་ཚེ་མཇུག་སྐྱིད་ཀྱིས་འཕུལ།།
གཞོན་པའི་བཙུན་པ་ཐོས་བསམ་ལས་ལ་འབད།།
ཆུང་ཆུང་བྱིས་པའི་མདུན་ལམ་འདི་ནས་རྙེད།།
འདི་ནི་འཇིག་རྟེན་ཁམས་ཀྱི་དྭངས་རྩེ་ཡིན།།
ཆབ་སྲིད་ནག་པོའི་རུལ་དྲི་མི་ཁ་ལ།།
གཡོ་སྒྱུ་ཁྲམ་ལ་ངན་གོམས་མ་ཡོད་ཅིང་།།
ང་དང་ཁྱོད་ཀྱི་ཞེ་འགྲས་འདི་ན་མེད།།
འདི་ནི་ཞི་བདེའི་ཕ་ས་དངོས་མ་ཡིན།།
རྒྱལ་བ་རྒྱལ་བའི་སྲས་སུ་འདི་རུ་བསྡུས།།
སྐལ་ལྡན་རྐང་གཉིས་ཚོཊ་ཀྱང་འདི་ན་འདུས།།



རྟོག་འགྱུ།
དད་ལྡན་ཁྲི་མ་འབུམ་གྱིས་ལྷ་ཕྱག་རྩེག །
འདི་ནི་ཡིད་ལ་བརྣག་པའི་དག་ཞིང་ཡིན།།
བྱ་བྱིའུ་ཚོཊ་ཀྱིས་སྙན་པའི་སྐད་ངག་གྱེར།།
ལྗོན་པ་རྣམས་ཀྱང་ཡིད་འོང་ཚར་དུ་དངར།།
ཞི་འཇམ་ལྷོད་ཀྱིས་ཆགས་པའི་གནས་འདི་ན།།
ཤུགས་འབྱུང་དགའ་བདེའི་ཚོར་བ་ཧ་ཅང་མོད།།
༡༤/༢/༡༣/ཉིན།
མཇལ་མ་མྱོང་བའི་བླ་མ་རུང་།
མུ་ཁྱུད་གངས་ཀྱིས་བསྐོར་བའི་བྱང་ཕྱོགས་དེ་ན།།
སེམས་དཔའ་མི་རུ་བརྫུས་པའི་ཡབ་རྗེ་བླ་མའི།།
འོད་ཞཊ་ལྷོད་ཀྱིས་འཁྱིལ་སའི་དག་ཞིང་དེ་ནི།།
བྷོ་ཊའི་རྒྱན་དུ་མཛེས་པའི་བླ་མ་རུང་ངོ༌།།
བསྟན་དོན་ཡིད་ལ་བརྣག་པའི་སེར་མོའི་ཚོགས་ཀྱིས།།
རྣམ་དག་གཞན་དོན་ལམ་དུ་བརྩོན་པ་དེ་ལས།།
ང་དང་ཁྱོད་ཀྱི་ཞེ་འཁོན་འཆང་ས་ཞིག་དང་།།
ཕྱོགས་རིས་དུག་ལྕེ་སྐྱོང་ས་མཆིས་སྐད་མེད་དོ།།
7



དབྱངས་ཀྱི་ཟེགས་མ།
ད་སྐབས་ས་བདུན་གྱི་རེ་ལྟོས་འཆའ་ས།།
རྒྱལ་བསྟན་ཕྲག་ཏུ་འདེགས་པའི་གྱད་ཆེན་དེ་ནི།།
ངེས་དོན་རྗེ་བཙུན་བླ་མའི་ཐུགས་བསྐྱེད་ཀློང་ནས།།
ཡོད་ཚད་ནུས་རྩལ་རྫོགས་པའི་སྐྱེས་བུ་དག་གོ།
མཐོན་པོ་ཁྲི་ལ་རྔམས་པའི་སྤྲུལ་སྐུ་ཞིག་དང་།།
ཆོས་བརྒྱད་དུག་གིས་མྱོས་པའི་བླ་མ་མེད་ལ།།
ངན་ངོན་འཚོ་བ་ཞིག་གིས་ཚེ་མཇུག་སྐྱེལ་བའི།།
རྣལ་མའི་ཆོས་པ་ཟེར་བ་འདི་ན་མོད་དོ།།
མི་རིགས་བདེ་སྡུག་གླེང་ལ་ཕྱི་བཤོལ་མེད་ཅིང་།།
རྒྱལ་བསྟན་དག་ཐེར་མཛད་དུ་ལྷོད་པ་མེད་ལ།།
ཆོས་སྲིད་ཟུང་གི་ཁོག་ཏུ་གསོན་ཤུགས་ལྡུག་པའི།།
རྒོད་པོ་དཔུང་སྒྲིག་བྱེད་པ་འདི་ན་མཆིས་སོ།།
དབེན་པའི་རི་སུལ་དེ་ན་ལྷང་ངེར་འཇགས་ཤིང་།།
སྐྱ་སེར་ཁྲི་མ་འབུམ་གྱིས་མཆོད་སྟོན་བྲེལ་བའི།།
མ་མཐོང་རྒྱང་རིང་ཡུལ་གྱི་དག་ཞིང་དེ་ནི།།
གསེར་ལྗོངས་བླ་མ་རུང་ལས་གཞན་ཞིག་མེད་དོ།།



རྟོག་འགྱུ།
ཁ་བའི་མི་རིགས་འདི་ཡི་སེམས་དྲོད་ཐིག །
རྒྱལ་བའི་བསྟན་པ་འདི་ཡི་ནང་གི་ཟུངས་ཁྲག །
ཞིང་གཤེགས་བླ་མ་དེ་ཡི་ཐུགས་བསྐྱེད་ཟབ་མོ།།
ཁམས་ཀྱི་གསེར་ལྗོངས་བླ་རུང་དར་ཞིང་རྒྱས་དགོས།།
༡༤/༥/༦/ཉིན།
ལམ་འདི་ལས་གཞན་མེད།
སེམས་པ་འདི་ཡི་རེ་བ་མ་ཡལ་ལ།།
སྙིང་རྩ་འདི་ཡི་འཕར་ལྡིང་མ་འཇགས་ཤིང་།།
ཟུངས་ཁྲག་འདི་ཡི་བཞུར་རྒྱུན་མ་ཆད་བར།།
འདི་ལྟར་ལང་མ་འགྱེལ་དུ་གནས་པར་ངེས།།
ལུས་འདི་ཐང་དཀར་རྒོད་པོས་མ་བཟས་ལ།།
སྲོག་འདི་འཆི་བདག་ནག་པོས་མ་འགུམས་ཤིང་།།
གཏན་དུ་མི་མངོན་དབྱིངས་སུ་མ་ཆས་བར།།
འདི་ལྟར་ཟ་ང་ཟིང་ངེས་འཚོ་བར་འགྱུར།།



དབྱངས་ཀྱི་ཟེགས་མ།
ལམ་བུ་འདི་རུ་ནོར་བ་ཡིན་ཡང་ཆོག །
རས་གཟན་འདི་ལ་སྙིང་པོ་མེད་ཀྱང་རུང་།།
མ་འོངས་ཕུགས་བསམ་ཞིག་ལ་འཁྱུད་བཞིན་དུ།།
ནམ་ཡང་མགོ་བོ་ཡར་ལ་དགྱེ་བར་ངེས།།
ཕ་མའི་སེམས་པ་རྡོག་རྫིས་མི་བྲ་ལ།།
གཉེན་ཉེའི་བཀའ་ལ་རྒོལ་བར་མི་ཕོད་པས།།
ལེགས་ཉེས་གང་ལྟར་ལམ་འདི་འདེད་པ་ལས།།
གཞན་དུ་འགྲོ་བའི་ཡི་ག་བདག་ལ་མེད།།
འདི་ནི་རང་ཐག་རང་གིས་བཅད་པ་ལས།།
སུ་དང་གང་གིས་བཙན་བཀའ་མིན་པས་ན།།
འདི་རུ་ཤོག་ཅེས་གཡབ་མོ་མ་བྱེད་ལ།།
གན་དུ་སོང་ཞེས་བཀོད་པ་མ་འཐེན་རོགས།།
༡༤/༢/༡/ཉིན།
73



རྟོག་འགྱུ།
དེང་དུས་བོད་ཀྱི་རྟོག་སད་པ།
ཀླད་པའི་རྩ་ཆེན་ལོག་རྟོག་མཆེ་བས་རྨས།།
སྙིང་ཁམས་དེ་ན་རྨོངས་པའི་སྨག་རུམ་འཐིབ།།
གནས་ལུཊ་གཞལ་བའི་མིག་ཟུང་མ་ཡོད་ཀྱང་།།
ད་དུང་རྟོག་སད་རློམ་པ་སྨོད་པའི་གཞི།།
སུ་ཡིས་ཅི་བཤད་ཉན་འཇོག་མི་དགོས་ལ།།
གང་དང་གང་ལ་སྟབས་བསྟུན་དེ་བས་ཅི།།
ཁུངས་ལུང་མེད་པའི་ཧམ་པ་བཤད་ཡོད་ན།།
རྟོག་སད་པ་ཞེས་ཡོད་ཚད་དེ་ལ་མགུ།།
ལུཊ་དང་མཐུན་པའི་སྐད་ཆ་མི་དགོས་ལ།།
དོན་དུ་གནས་པའི་བྱ་སྤྱོད་མེད་ཀྱང་ཆོག །
ཆོས་ལ་སྨོད་པའི་གཏམ་ཞིག་སྨྲ་ཐུབ་ན།།
དེ་ཡི་མོད་དུ་རྟོག་སད་པ་ཞེས་གྲགས།།
74



དབྱངས་ཀྱི་ཟེགས་མ།
ཡིད་ལ་སྦྲུམ་པའི་ཕུགས་བསམ་མི་དགོས་ལ།།
ཁྲག་དང་འདྲེས་པའི་རིཊ་ཞེན་མེད་ཀྱང་ཆོག །
འགན་ཁུར་བྲལ་བའི་ཆིག་ལབ་བྱེད་ཤེས་ན།།
རྟོག་སད་པ་ཡི་ཆོ་ལོ་དེ་དུས་འཐོབ།།
བསམ་བློའི་ཤ་ཤེད་ཅུང་ཙམ་མ་རྒྱས་ཀྱང་།།
ཕྱི་ནང་ཆོས་ལ་བརྟག་གཞིག་བྱེད་ཁུལ་གྱིས།།
ཡོད་ཚད་མགོ་རྟིང་སློག་པའི་སྙིང་ཁམས་ཅན།།
དེང་གི་རྟོག་སད་གྲགས་པ་འདི་ཚོ་མཚར།།
མེས་པོས་བསྐྲུན་པའི་ཕ་ནོར་རིན་ཆེན་འདི།།
རྨང་ནས་ཡལ་བའི་སྐབས་ཤིག་མ་བྱུང་བར།།
སྔོན་ཐོན་གྲལ་དུ་བགྲོད་པའི་ཐབས་མེད་ཅེས།།
སྐད་གསང་མཐོན་པོས་སྒྲོག་འདི་དེ་བས་མཚར།།
༡༤/༤/༡༨/ཉིན།
75



རྟོག་འགྱུ།
འབྲོག་མོའི་ལས་དབང་གླེང་བ།
མཐིང་སྨུག་སྦྲ་གུར་དེ་ཡི་ནང་རོལ་དང་།།
ལྷས་ར་གྲུབ་བཞི་མ་ཡི་ཉེ་འདབས་ནས།།
མི་ཚེའི་སྐྱིད་སྡུག་གཞན་དབང་ཁོ་ན་ལས།།
འབྲོག་མོའི་མགོ་བོ་དགྱེ་བའི་སྐལ་བ་མེད།།
ནོར་ལུག་རྐང་རྗེས་འདེད་བཞིན་རི་ལ་ཆས།།
ཆུང་ཆུང་གཞོན་པའི་ལང་ཚོ་ལྷཊ་པས་བཅོམ།།
དལ་མེད་ལྕི་འདམ་ཁྲོད་ན་དུས་ཀུན་བྲེལ།།
ཡུན་ཐུང་མི་ཚེའི་སྙིང་ཁུ་དེ་ནས་ཡལ།།
ནམ་ཞིག་ལང་ཚོའི་ཁོག་ལག་རྫོཊ་པའི་དུས།།
ཁྱོད་ནི་སྡོད་དབང་མེད་དེ་གནས་ལ་འགྲོ།།
སྔར་འདྲིས་ཏིལ་ཙམ་མེད་པའི་སྐྱེས་པ་དང་།།
ལྷག་མའི་ཚེ་ཡི་ལས་དབང་སྦྲེལ་དགོས་སྐད།།
ཆུང་འདྲིས་སྙིང་སྡུག་ཡོད་པས་མི་ཕན་ལ།།
རང་གི་མོས་པ་མེད་ཀྱང་བྱ་ཐབས་བྲལ།།
76



དབྱངས་ཀྱི་ཟེགས་མ།
ཕ་མའི་བཀའ་ལུང་བཙན་པོའི་སྣེ་འོག་ནས།།
འབྲོག་མོར་རང་དབང་ཟེར་བ་ཡོད་མ་ཡིན།།
ཅི་སྟེ་ཁྱོ་བོས་གཅེས་ཤིང་མ་བྱམས་ན།།
ཁྱོད་ལ་མཆིས་པའི་སྡུག་དེ་སུ་ཡིས་ཐེག །
ད་དུང་ཨ་མའི་མིང་ཞིག་ཐོགས་པའི་དུས།།
སྔར་ལས་ལྕི་བའི་སེམས་ཁུར་འཕར་མ་ཞིག །
ཁྱོ་བོའི་ངོ་འཛུམ་དཀར་ནག་ལྟ་བ་དང་།།
གཉེན་ཉེའི་བཀའ་རུ་གྱེན་ལྡོག་མི་ཕོད་ལ།།
སྟབས་བསྟུན་ཁོ་ནས་མི་ཚེ་སྐྱེལ་དགོས་པའི།།
འབྲོག་མོའི་ལས་དབང་འདི་ཉིད་ཤིན་ཏུ་སྐྱོ།།
རྩོལ་བས་སྡུག་ལས་བྱས་པས་ལུས་པོ་ན།།
སྐྱིད་སྡུག་རེས་ཀྱིས་འཁོར་བས་སེམས་པ་དུབ།།
ལུས་སེམས་རྒས་ཤིང་འཁོཊ་པའི་རྟིང་མ་རུ།།
མི་ཚེའི་མཐའ་མཇུག་ཟེར་བའི་ས་དེར་སླེབས།།
ས་
༡༤/༣/༧༨/ཉིན།
77



རྟོག་འགྱུ།
གཤིས་བཟང་འབྲོག་མོ།
ཡ་ཐོག་གནམ་གྱི་རྒྱལ་མོའི་བསྐོས་ཐང་ངམ།།
མ་བསམ་གློ་བུར་བྱུང་བའི་སྟེས་དབང་གིས།།
མཐིང་སྨུག་སྦྲ་ནག་གྲུ་བཞིའི་འདབས་རོལ་ནས།།
མི་ཚེ་དལ་གྱིས་འཕུལ་བའི་མཚམས་ལྡན་མ།།
ཁུ་བྱུག་མོན་ནས་ལོག་པའི་དབྱར་དུས་སུ།།
ནོར་གནག་སྐྱུག་ལྡད་འཆའ་བའི་ལྷས་འདབས་ནས།།
ལྷང་ལྷང་རྣ་རུ་འཇེབས་པའི་བཞོ་དབྱངས་དེས།།
ལྷིང་འཇགས་འབྲོག་པའི་འཚོ་བར་སྤྲོ་སྣང་སྦྱིན།།
མཁྲེཊ་འཛིན་ལྟ་བས་སེམས་ཁམས་མ་ལྷད་ཅིང༌།།
མེས་པོའི་སྲོལ་བཟང་གཅེས་པའི་སྲོག་བཞིན་སྐྱོང་།།
ཕ་མའི་བཀའ་ལ་རྒོལ་བའི་ལོ་རྒྱུས་མེད།།
འཚོ་བ་དོན་ལྡན་སྐྱེལ་བའི་འབྲོག་མོ་མཚར།།
76



དབྱངས་ཀྱི་ཟེགས་མ།
ལྷབ་ལྷབ་ཁ་བའི་འདབ་མ་གཡོ་བའི་ཁྲོད།།
གྲང་ངར་གཟེར་མོ་ལྷུ་ཚིགས་གཏིང་ན་འཛུལ།།
ལྷགས་པས་ལུས་པོ་གཙེས་པའི་མཐོ་སྒང་ནས།།
ངང་རྒྱུད་ཕྱི་ཐག་སྲིང་པའི་ཨ་ཅེ་རྨད།།
དཀར་དམར་ཚོན་རྩི་བཞིན་ན་མ་བྱུགས་ཤིང་།།
ལུས་ཕྱེད་གཅེར་བུར་བུད་པའི་སྲོལ་མེད་ཀྱང་།།
གདོད་ནས་ལྷན་དུ་སྐྱེས་པའི་སྒེག་ཉམས་དེས།།
གཞོན་པའི་ཡིད་དབང་འཕྲོག་ལ་ངལ་བ་ཅི།།
ཡོད་ཚད་དབང་དང་སྟོབས་ལ་འགྲམ་ཆུ་ལྡང་།།
གཉུག་མའི་སྙིང་ཁམས་སྒོར་གྱིས་བརྗོད་པའི་དུས།།
ལྷད་མེད་བརྩེ་དུངས་སྙིང་ལ་འཆང་མཁན་དེ།།
གཤིས་བཟང་འབྲོག་མོ་ཁྱོད་ལས་སུ་ཞིག་མཆིས།།
༡༣/༡༠/༢༤/ཉིན།
79



རྟོག་འགྱུ།
འཚོ་བ་སྐྱིད་པོ།
རེག་ན་ལུས་ལ་འཇམ་ཞིང་།།
བལྟས་ན་ཡི་གར་འོང་བའི།།
ངུར་སྨྲིག་གོས་ཀྱི་འོག་ན།།
བདེ་ལ་སྐྱིད་ཅིག་ཡོད་དོ།།
མགོ་བོའི་སྐྲ་ལོ་བཏུབས་ཤིང་།།
སྒོ་གསུམ་སྡོམ་པས་བརྒྱན་པའི།།
དགེ་སྦྱོང་འཚོ་བ་འདི་ལ།།
མི་ཚེའི་ཉིང་ཁུ་མཆིས་སོ།།
བུ་ཚ་སྐྱོང་བ་མེད་ཅིང་།།
རང་གི་ཆེད་དུ་མི་བྲེལ།།
གཞན་དོན་ལམ་ལ་ཆས་པའི།།
རབ་བྱུང་སྡེ་འདི་ཡག་གོ།
ཕ་མེས་ཆོས་ལ་སློབ་ཅིང་།།
རིགས་ལ་དགའ་ཞེན་ཆེ་བའི།།
ཁ་བའི་ཚེ་སྲོག་སྲིང་མཁན།།
གྲྭ་རྐྱང་འདི་ཚོ་རྒོད་དོ།།



དབྱངས་ཀྱི་ཟེགས་མ།
རྙོག་འཛིང་རྒྱ་ལས་དོང་ཞིང་།།
བག་ཡངས་གནས་ལ་རྒྱུ་བའི།།
གྲྭ་བའི་ལས་དབང་འདི་ནི།།
ཧ་ཅང་སོས་དལ་ཡིན་ནོ།།
༤༡/༣/༣༠/ཉིན།
དྲྭ་ནང་གི་བོད་མི།
མི་རིགས་སྣ་ཚོགས་འདུས་སའི་དྲྭ་བའི་ནང་ན།།
ནམ་ཀུན་གླེན་རྟགས་ཁོ་ནས་ཉི་མ་འཕུལ་བའི།།
མྱི་ལྡོམ་བོད་མི་འདི་ཚོའི་བྱ་སྤྱོད་མཐོང་ན།།
ཞེ་བློ་གདིང་ནས་མི་སྨྲེང་རང་དབང་ཅི་མཆིས།།
སྐྱེས་པ་མོ་རུ་བརྫུས་ནས་གཡོ་སྒྱུ་འཁྲབ་ཅིང་།།
བུད་མེད་སྐྱེས་པའི་ཟོལ་གྱིས་སྡིགས་སྨོད་བྱེད་ལ།།
སེར་མོས་སྐྱ་བོ་ཡིན་པའི་གནས་ལུགས་བགྲང་བཞིན།།
ཡོད་ཚད་རྫུན་འབག་འོག་ཏུ་འཚོ་ཞིང་གནས་ཡོད།།
81



རྟོག་འགྱུ།
ཅི་བཤད་རང་མོས་ཡིན་པའི་དྲྭ་བའི་ངོགས་ནས།།
ལག་བསྟར་ཡེ་ནས་མེད་པའི་ཁ་བཤད་སྟོང་པ།།
འགན་ཁུར་གཏན་ནས་བྲལ་བའི་གླེང་སློང་དགོས་ན།།
ཅོལ་ཆུང་བོད་མི་འདི་ཚོ་སུ་ལས་རྒོད་པ།།
སྒོམ་ཚུགས་ཆེ་མདོག་ཅིག་གི་ཁ་སྒྲུབ་འོག་ནས།།
མཁས་པ་ཡིན་པའི་ཁུལ་གྱིས་ཅི་ཞིག་བཤད་དུས།།
ངོ་མ་གང་ཞིག་ཡིན་མིན་བརྟག་ལོང་མེད་པར།།
ཡོད་ཚད་དེ་ཡི་ཕྱོགས་ལ་འུར་གྱིས་རྒྱུག་འགྲོ།།
བརྩད་ན་གནས་ལུགས་བཤད་པའི་ལུགས་སྲོལ་མེད་ལ།།
གླེངས་ན་བདེན་དཔང་དགོས་པའི་གོམས་པ་དེ་བས།།
སྡིགས་ཤིང་དམོད་མོ་མང་ཙམ་བྱེད་པར་ནུས་ན།།
དེ་ཉིད་རྒྱལ་ཁ་ཐོབ་པའི་གྲལ་དུ་སྙེག་འགྲོ།།
སུ་ཞིག་ཁ་ལས་རླུང་རྟ་ཅུང་ཟད་དར་ཞིང་།།
རིགས་ལ་སྨན་པའི་རེ་བ་ཨེན་ཙམ་མཆིས་ན།།
དེ་ཉིད་མགོ་བོ་གཞོམ་པའི་ཐོ་ཆེན་ཞིག་ཀྱང་།།
འཕྱར་ནས་དྲྭ་བའི་ནང་དུ་སྒུག་ཅིང་བསྡད་ཡོད།།
ཙ2



དབྱངས་ཀྱི་ཟེགས་མ།
སྙུག་ཐོགས་ཆོ་ལོ་སྙན་མོས་བྱང་ཁོག་སྦོས་ལ།།
ནམ་རྒྱུན་མི་རིགས་ཟེར་ནས་འཆད་མཁན་ཚོས་ཀྱང་།།
དྲྭ་བའི་འཇིག་རྟེན་འདི་ནས་རྩོད་ཅིང་གླེང་དུས།།
སྨྱུག་ཁ་ནང་ལ་སྐོར་བ་འདི་ཀོ་མཚར་རོ།།
འདི་ནས་རང་ཚུགས་ཤོར་བའི་བཟོ་ལ་བལྟས་ན།།
རིགས་ཀྱི་སྣེ་ཤན་པ་ཞིག་ཡིན་ཚོད་མ་རེད།།
འདི་ནས་བྱབ་ཆུང་ཡིན་པའི་རྟགས་ལས་དཔགས་ན།།
སྙུག་ཐོགས་པ་ཡི་ཆོ་ལོ་རན་ཚོད་མི་འདུག །
ཅི་ཞིག་ཡིན་པའི་ཟོལ་གྱིས་ཆེ་འགྱིང་མི་དགོས།།
ཁྱེད་ཚོའི་རང་མཚང་རྣལ་མ་འདི་ན་མངོན་འདུག །
རིཊ་ལ་ཞེན་པ་ཆེ་བའི་རྫུན་གཏམ་མི་དགོས།།
ཁྱེད་ཚོའི་བྱ་སྤྱོད་ངོ་མ་འདི་ནས་མཐོང་གི།།
༢༠༡༤/༡༡/༨/ཉིན།
s3



རྟོག་འགྱུ།
དགེ་ཆོས་ལ་ཕྱིར་རྟོག
གདོང་སྨེ་ཅན་གྱིས་ས་ཡ་དྲུག་པོ་ཁྱུར་མིད་བཏང་བའི་སྟ་གོན་བྲེལ།།
ཤེས་མེད་སྡེ་དཔོན་མྱོས་བྱེད་ཆང་གིས་ར་རོར་གྱུར་པའི་དུས་ཚིཊ་སུ།།
དཀར་པོ་གངས་ཀྱིས་ཁྱུད་མོར་བསྐོར་བའི་བསིལ་ལྡན་ལྗོངས་ཀྱི་ལྟོ་བ་ན།།
དཔྱོད་ཤེས་ཅན་གྱི་དགེ་ཆོས་ཟེར་བའི་རིག་པའི་དཔའ་བོ་སྦྲུམ་མོ་སྐད།།
ཡབ་མེས་སྐད་ཡིག་བདག་མེད་ལུས་ཤིང་ཕྱི་མའི་ལྔ་ལམ་འགྲིམ་ལ་ཁད།།
ཆིག་སྒྲིལ་ལག་རྡང་མགོ་གཙོས་གཏོར་ཞིང་ཁ་བའི་ཆོལ་གསུམ་འཐོར་ལ་ཁད།།
བཙན་པོས་སྙིང་སྟོབས་དབྱིངས་སུ་ཆས་ཤིང་མི་རིཊ་རྨས་མ་འཆི་ལ་ཁད།།
དུས་རབས་ཉི་ཤུའི་ཕོངས་པ་དེ་ནས་ཁྱེད་ཉིད་འབྱོན་པར་རེ་བ་ཞིག །
འགྱེལ་ལ་ཉེ་བའི་གདོང་དམར་ཚང་གི་འཁར་བ་བྱས་ཤིང་འཁྲིས་ནས་སྐྱོར།།
གོག་ཅིང་འགྲོ་བའི་རྗེས་ལུས་ཚང་གི་རྒྱབ་ནས་དེད་ཅིང་སྔོན་ནས་དྲུད།།
གཤིན་ཡུལ་ཉུལ་བའི་ལས་དབང་བཙན་དུས་འཆི་བདག་ཚོཊ་ལ་འཐབ་ཅིང་འཐབས།།
དཔའ་བོ་ཁྱེད་ཀྱི་ཟླ་མེད་སྐུ་དྲིན་བོད་འབངས་སེམས་སུ་གསལ་ལེར་མངོན།།
གཅེས་པའི་ཚེ་སྲོག་ས་སྒང་འདི་རུ་བདེན་དོན་ཆེད་དུ་གཏའ་མར་བཞག །
ཁོག་ནས་འཕྱུར་བའི་རུས་ཞེན་དཀར་པོ་ཐུ་བྷོད་ཚང་ལ་སྐྱེས་སུ་ཕུལ།།
34



དབྱངས་ཀྱི་ཟེགས་མ།
ལ་རྒྱའི་མགོ་བོ་གཞན་འོག་མ་སྒུར་ཐབས་རྒྱ་ཇུས་སྟོང་བཀོལ་ན་ཡང་།།
བཀའ་ཤག་དཔོན་ཆེན་ཁྲོས་ཐེངས་ཤིག་གིས་རེ་བ་ཡོད་ཚད་ཆུ་ལ་བསྐྱུར།།
སྐུ་ངོ་ས་བོན་གླེན་རྨོངས་ཡིན་དུས་ཁྱེད་ཀྱི་རྣམ་དཔྱོད་ཅི་ལ་རྟོགས།།
ཅོལ་ཆུང་ལས་བྱེད་སྒོར་གྱིས་སྦྲིད་དུས་ཁྱེད་ཀྱི་ཟིལ་ཤུགས་ཅི་ལ་རིག
གཉུག་འབངས་རྣམས་ཀྱང་ཕྲག་དོག་བཙན་པས་བཟང་ཡང་བཟང་ངོ་ཅི་ལ་ཤེས།།
མགོ་བོ་སྦོས་པའི་སྡེ་པ་གཞུང་ལ་ཁྱེད་ཉིད་འཇལ་སའི་སྲང་ཞིག་མེད།།
དྲང་པོའི་གཏམ་ལ་རྫུན་གྱིས་རྒོལ་ཞིང་ཉེས་མེད་དཔའ་བོ་ཁྲིམས་རར་བརྫངས།
སྲིད་ཀྱང་དཀོན་པའི་གསུང་འབུམ་རིན་བྲལ་མེ་ལྷའི་ཞལ་དུ་ཕངས་མེད་བསྟབས།
རང་གི་རིགས་ལ་སྲི་ཞུ་བསྒྲུབས་པས་དྲིན་གྱི་ལན་དུ་ཚེ་སྲོག་བཅོམ།།
གཤིན་རྗེའི་ཁོག་ཏུ་འགྲོ་ལ་བྲེལ་བའི་མི་རིགས་འདི་ལ་ཁྱོད་མི་མཁོ།།
༡༣/༡༠/༢/ཉིན། །
5



རྟོག་འགྱུ།
ཆོས་དང་གང་ཟག་དབྱེ་དགོས། །
ཞིབ་མོའི་བློ་ཡིས་འཐག་ན་དོན་ཆེ་ཞིང་།
དྲང་པོའི་ཐིག་ཅིག་བཏབ་ན་འཁྱོག་མེད་པའི།།
ཕན་བདེ་ཀུན་ཀྱི་གཞི་མ་ཐུབ་བསྟན་འདི།།
ས་སྟེང་སེམས་ཅན་ཡོངས་ཀྱི་སྤྱི་ནོར་རོ།།
བདག་གི་བཀའ་ལུག་གཙུག་ཏུ་བཀུར་འདོད་ན།།
ལེགས་པར་བརྟགས་ནས་རྗེས་སུ་འཇུག་པ་ལས།།
རྨོངས་དང་ཞེན་པའི་དབང་གིས་མིན་ནོ་ཞེས།།
ཉིད་ཀྱིས་བསྒྲགས་པའི་ཐ་ཚིག་སླར་ཡང་དྲན།།
རང་རྒྱུད་ཁེངས་དང་དྲེགས་པས་རབ་སྦོས་ཤིང་།།
རྒྱ་ཆེན་ཐུགས་ཀྱི་ཟུར་ཙམ་མ་རྟོགས་ཀྱང་།།
ད་དུང་ལོག་པའི་གཏམ་གྱིས་རྒོལ་བ་འདི།།
བཟོད་མེད་སྙིང་རྗེ་ཤོར་བའི་རྒྱུ་ལས་ཅི།།
6



དབྱངས་ཀྱི་ཟེགས་མ།
ལ་ལས་མ་རྟོགས་དབང་གིས་སྒྲོ་འདོགས་ཤིང་།།
རེ་འགས་དངུལ་གྱི་སླད་དུ་བཀོལ་བ་དང་།།
གཞན་ཡང་ཕྲག་དོག་དབང་གིས་དམོད་པ་སོགས།།
མདོར་ན་མི་མཛའ་བ་ཡི་ལས་འདི་མང་།།
ལ་དང་ལུང་པའི་བར་ན་ཧེ་བག་ཡོད།།
ཆོས་དང་གང་ཟག་བར་ལ་ཁྱད་ཅིག་ཡོད།།
འདི་དག་སྐྱེས་བུ་སྒེར་གྱི་གོ་འཛོལ་ལས།།
ཆོས་ཀྱི་སྐྱོན་ལྷད་མིན་པ་ཡིད་ལ་ཆོངས།།
མ་བརྟགས་ཧོལ་གྱིས་རྒྱུག་པའི་འཇིག་རྟེན་ནས།།
ལོག་རྟོག་གདོན་གྱིས་མྱོས་པའི་སྐྱེ་བོ་འགས།།
མི་ཡི་བྱས་ཉེས་ཆོས་ལ་བཀལ་བ་འདི།། ་
སྙིགས་ལྔའི་མགོ་བོ་དགྱེ་བའི་དན་རྟགས་སོ།།
7



2
日



ག
དུང་བ་རློན་པ།
ཟླ་བའི་འོག་གི་སྙན་ངག
བལ་དཀར་ཕུང་པོ་ལྟ་བུའི།།
སྤྲིན་པའི་བར་སྲུབས་དེ་ནས།།
ཟླ་བས་ཟུར་མིག་འཕེན་དུས།།
སུ་ཞིག་ཡིད་ལ་འཁོར་ཡོང་།།
ལག་པས་འགྲམ་པ་སྐྱོར་ཞིང་།།
མིག་ཟུང་མཁའ་ལ་ཅེར་ནས།།
ཁྱོད་དང་ཟླ་བ་འཁྲུལ་བཞིན།།
སྟོང་འདང་ཁྲོད་ན་ལུས་ཡོད།།
མཁའ་ན་ཟླ་བ་བཞིན་དུ།།
བདག་ཡིད་གུར་ཁང་ནང་ན།།
ཁྱོད་ཉིད་གསལ་ལེར་ཡོད་པ།།
བྱམས་པས་ཚོར་གྱི་ཡོད་དམ།།
སྐྱ་ཡར་ལུས་པའི་སེམས་པ།།
སྔོན་མོ་ཆུ་ལས་འཁྱག་གི།།
ཟླ་བའི་བསིལ་འོད་ཕོག་ན།།
དོ་ནུབ་ལྷག་ཏུ་གྲང་བ།།
ནམ་མཁའི་ཟླ་བ་གོར་གོར།།
ཁྱོད་ཀྱི་བཞིན་རས་ཡིན་ནམ།།



རྟོག་འགྱུ།
བསིལ་རླུང་འཇམ་པོ་འདི་ཡང་།།
ཐོགས་མེད་རྣམ་ཤེས་ཡིན་འདྲ།།
ཁེར་རྐྱང་ཟླ་བའི་འོག་ནས།།
བསམ་གཞིག་བསྐྱར་སྐོར་བྱེད་དུས།།
ཡོད་ཚད་སྟོང་སྣང་ཤར་བས།།
གླེང་བར་ཚོད་ཅིག་མི་འདུག །
ངས་ནི་ཁྱོད་ལ་གཅེས་གཅེས།།
ཚུར་ལ་གཅེས་མྱོང་ཨེ་ཡོད།།
ཕར་ལ་བྱམས་པ་བཞིན་དུ།།
ཚུར་ལ་སྙིང་དམར་ཡོད་དམ།།
ལོ་ན་ཉེར་གསུམ་ལོན་སོང་།།
ཆུང་ཆུང་ཡིན་ཚོད་མ་རེད།།
བརྩེ་བའི་གོ་བ་ངེས་སོང་།།
བྱིས་པ་ཡིན་དོན་མི་འདུག །
རྒྱུ་དང་ནོར་ལ་མི་ལྟ།།
ལོ་དང་རྣམ་པ་མི་ཁྱད།།
འགྱུར་མེད་བརྩེ་འདང་ཡོད་ན།།
བློ་ཡིད་དེ་ཡིས་ཚིམ་པ།།
སེམས་སོང་སྙིང་གི་གཅེས་ལོ།།
བརྩེ་བའི་སྙིང་པོ་བཞེས་དང་།།
n



—- དུང་བ་རློན་པ།
མི་ཚེའི་བདེ་སྐྱིད་ཟེར་བ།།
འདི་ཡི་ཁྲོད་ན་ཡོད་འདུག །
བརྩེ་དུང་མེད་པའི་མི་ཚེར།།
སྙིང་པོ་ཡོད་ཀྱང་མི་སྲིད།།
བྱམས་པ་མེད་པའི་སེམས་པ།།
ཚེ་གང་གདུང་བས་མནར་འགྲོ།
༡༤/༩/༡༣/ཉིན།
ཁྱོད་འགྱུར་ཤག་
''ཡང་ན་ངས་ད་དུང་ཡང་ཁྱོད་ལ་རྒྱུས་ལོན་ཡག་པོ་ཞིག་བྱེད་ཐུབ་མི་འདུག་་
འགའ་རེས་ཐོབ་དང་སྒོར་ལ་དམིཊ་པར་བྱེད།།
ལ་ལས་གཟུགས་དང་བྱེད་ལ་ལྟ་བར་བྱེད།།
བདག་ནི་དེ་གཉིས་གང་དུ་མ་ངེས་པའི།།
ལྷད་མེད་མི་གཤིས་ཤིག་ལ་རྔམས་པར་བྱེད།།
ཕྱི་ནས་ཧོབ་ཀྱིས་བལྟས་ན་ཚུགས་ཡོད་ཡིན།།
ནང་གི་སེམས་ཁ་བསྔོགས་ན་དྭངས་གཙང་ཡིན།།
སྙིང་གཏམ་ཤུབ་ཤུབ་གླེངས་ན་ཡ་མེད་ཡིན།།
དེ་དུས་གྲོགས་ཁྱོད་སྙིང་དུ་སྡུག་པ་ལ།།



རྟོག་འགྱུ།
ང་ཡི་སྙིང་གཏམ་ཁྱོད་ཀྱི་རྣ་རུ་བླུགས།།
ཁྱོད་ཀྱི་གསང་གཏམ་བདག་གི་ཡིད་ཁར་འཛུམ།།
དེ་ལྟར་ལོ་དང་ཟླ་བའི་བར་གླགས་ནས།།
སྣ་ཚོཊ་གཏམ་གྱིས་ཉིད་དང་མཚན་ནམ་ཕུད།།
ཡ་ཆུང་གདིང་ན་དྲོད་ཀྱི་ཚན་ཁ་འབར།།
འཚོ་བའི་ཀློང་ན་བདེ་བའི་འོད་སྣང་འཕྲོས།།
སྔ་སྟོད་ངེད་གཉིས་མཐུན་པའི་ལོ་ཟླ་དག །
ཆེད་དུ་ལས་ཀྱིས་རྔན་དུ་གནང་བ་འདྲ།།
ལག་ཟུང་བྲང་ཁར་བཞག་ནས་བསམ་གཞིག་བྱས།།
ཕྱིར་འདང་རིང་མོའི་དབྱིངས་ན་ཁད་ཀྱིས་ཆས།།
བསམ་བསམ་བསམ་པའི་རྟིང་མ་དེ་ཤེད་ནས།།
འཚོ་བའི་ཁ་དོག་འགྱུར་བ་ད་གཟོད་རྟོགས།།
མ་ངེས་རྐྱེན་གྱིས་འཁོར་བའི་འདམ་དུ་བྱིང་།།
སྣ་ཚོགས་ལས་ཀྱིས་ཁ་ལོ་བསྒྱུར་བའི་ཁྲོད།།
རྟག་བརྟན་ཐེར་གྱིས་ཟུག་པའི་མགོ་ནག་ཅིག །
མེད་པས་ཁྱོད་ཀྱང་འགྱུར་བ་ཐུགས་ཁག་ཅི།།
94



དུང་བ་རློན་པ།
ཨ་གསར་བརྩེ་བ་ཞིག་གིས་དབུ་ཁྱུད་བྲིས།།
ཡིད་ཆེས་སྟོང་པ་ཞིག་གིས་ཟློས་གར་འཁྲབ།།
མི་བརྟན་ཡུད་ཀྱིས་འགྱུར་བའི་ངང་ཚུལ་ལ།།
བློ་ཁ་བསྐྱར་དུ་བསྐོར་ན་དུ་རྒྱུ་ཡོང་།།
བརྩེ་བའི་ཕོད་ཅིག་ཡོད་པ་ཁྱོད་ལ་སྟེར།།
ཡིད་ཆེས་འཕར་མ་ཞིག་ཀྱང་ཁྱོད་ལ་བྱས།།
མདོར་ན་བདག་གི་ཡོད་ཚད་ཁྱོད་ལ་བྱིན།།
འདི་དག་ཕྱིར་བསྡུ་བྱེད་པའི་ཐབས་མ་མཆིས།།
༡༤/༩/༦/ཉིན།
མེ་ཏོག་རྐང་གཅིག
དེ་རིང་དགའ་རོགས་དུས་ཆེན།།
སེམས་སོང་སྙིང་སྡུག་ལོ་ལོ།།
དྲན་པའི་གདུང་བ་རྒྱས་བྱུང་།།
གླེང་བའི་འདུན་པ་ཆེ་སོང་།།
མི་གཙང་དྲི་དང་བྲལ་བའི།།
ཡིད་འོང་རྒྱ་སེའི་མེ་ཏོག །
95



རྟོག་འགྱུ།
ངེད་གཉིས་བརྩེ་བའི་དན་རྟགས།།
ཁྱོད་ལ་སྐྱེས་སུ་ཕུལ་ཡོད།།
དངོས་པོ་འགང་ཆེན་མ་རེད།།
རིན་གོང་མཐོན་པོ་མ་རེད།།
འོན་ཀྱང་དྭངས་གཙང་ཡིན་པས།།
འུ་གཉིས་མཛའ་གཅུཊ་མཚོན་ནུས།།
ཟིལ་བ་ཁྲམ་ཁྲུམ་མཆིས་ཤིང་།།
འདབ་ལོ་དམར་ཞིང་དམར་བའི།།
རྒྱ་སེའི་མེ་ཏོག་ཅིག་གིས།།
དགའ་རོཊ་ཉིན་མོ་བསུས་ཡོད།།
འདབ་མ་རེ་རེའི་གསེང་ནས།།
བརྩེ་བའི་རིན་ཐང་རྟོགས་ཡོང་།།
ཟེའུ་འབྲུ་རེ་རེའི་བར་ནས།།
དུངས་བའི་ངོ་གདོང་ཤེས་ཡོང་།།
༡༤/༢/༡༤/ཉིན།



- དུང་བ་རློན་པ།
རྒྱང་གླུ།
ལྷད་མེད་ཀྱི་བརྩེ་བ་དེ་དང་།།
འགྱུར་མེད་ཀྱི་དུང་བ་ཟབ་མོ།།
སྙིང་ཆུང་གི་ཡང་གཏིང་ཞིག་ནས།།
ཁྱོད་ཉིད་ལ་འདེགས་པ་ཚོར་རམ།།
མྱུར་མོ་ཡི་ལོ་ཟླའི་གསེང་ནས།།
ལྷན་འཛོམས་ཀྱི་སྨོན་པ་གྱེར་བཞིན།།
རྒྱང་བཞུད་པས་ཕྱིར་མིག་ཅེར་ས།།
དགའ་མ་ལས་མེད་པ་ཨེ་ཤེས།།
མི་ཡུལ་གྱི་རྒྱ་གྲོང་འདི་ན།།
སྒེག་མོ་དེ་མོད་པ་འདུག་ཀྱང་།།
རང་སེམས་ཀྱི་དྲན་ཤིང་རྣལ་མ།།
ཁྱོད་ཉིད་ལས་སུ་ཡང་མ་མཆིས།།
བཅོས་མིན་གྱི་འཛུམ་མདངས་དེ་དང་།།
ཡིད་འོང་གི་གཤིས་ཀ་དེ་རུ།།
ཕྱིར་འདང་ཞིག་རྒྱག་ཐེངས་རེ་ལ།།
དྲན་གདུང་འདི་ཐེག་ཐབས་མི་གདའ།།
༡༣/༡༠/༡༦/ཉིན།
97



རྟོག་འགྱུ།
བརྩེ་གདུང་སྙིགས་མ།
“ བརྩེ་གདུང་གི་ངོ་གདོང་ལ་མིག་ཟུང་ཅེར་བ། "
མི་དང་མི་ཡི་བར་གྱི་རྣམ་དག་བརྩེ་བ།།
མ་བཅོས་གཤིས་ན་འཛུམ་པའི་དུང་བ་ལྷད་མེད།།
གསར་སྐྱེས་མི་ཡི་ཁོག་ནས་རིང་དུ་བྲལ་ལོ།།
ད་སྐབས་དུས་ཀྱི་མཐའ་ནས་མངོན་དུ་མེད་དོ།།
རྣམ་དག་བརྩེ་བ་ཆས་པའི་བཤུལ་ལམ་དེ་ནས།།
མ་བཅོས་གཤིས་ཀྱི་དུང་བ་ཡལ་རྗེས་ཤིག་ནས།།
བམ་པོ་སྒོར་གྱིས་བརྗོད་པའི་བརྩེ་དུང་སྙིགས་མས།།
འཇིག་རྟེན་ཤུགས་ཀྱིས་སྲུབ་པའི་སྐྱོ་གར་མངོན་ཡོང་།།
སེམས་དང་སེམས་པ་གླན་པའི་བརྩེ་བ་ཞིག་དང༌།།
བྲང་དང་བྲང་ཁ་སྦྱར་བའི་དུང་བ་གསོན་པོ།།
འཇིག་རྟེན་འཁོར་བའི་གྲོང་ནས་ཆས་པའི་རྟིང་མར།།
བརྩེ་དུང་སྙིགས་རོ་ཞིག་གིས་ཡོད་ཚད་བསླུས་འདུག །
08



དུང་བ་རློན་པ།
ནམ་ཞིག་འཆི་བའི་དུས་ཀྱིས་ཕྲལ་ན་མ་གཏོགས།།
གསོན་བྲལ་གཏན་དུ་མེད་པའི་འགྱུར་མེད་དམ་བཅའ།
ལྕེ་དང་གྲེ་བའི་བར་གྱི་ཚིག་སྟོང་ཙམ་ལས།།
དེང་སྐབས་སུ་དང་གང་གི་ཁོང་ན་མ་མཆིས།།
འཛུམ་ཆུང་ཡག་མོ་ཞིག་གིས་བསུ་མ་འདུག་ན།།
མནོ་བསམ་གྱ་གྱུ་ཞིག་གི་རྒྱབ་ལྗོངས་ཡོད་ངེས།།
ཅི་འདྲའི་ཡིད་ཆེས་ཟོལ་གྱིས་འཁྲིས་ལ་བཅར་ན།།
དེ་དུས་མི་མངོན་དབྱིངས་ནས་བསླུ་ཞཊ་དཔྱངས་ཡོད།།
དུས་ཀྱི་མཐའ་ལ་སླེབས་པའི་ལོ་ཟླའི་གསེང་ནས།།
ལྷན་སྐྱེས་གདོད་མའི་མི་གཤིས་ལྷད་ཀྱིས་བརྫད་པས།།
བརྩེ་གདུང་རྣམ་དག་ཟེར་བ་ཡོད་ཀྱང་མེད་ལ།།
ཅི་སྟེ་མཆིས་ཀྱང་སྡོད་སའི་གནས་མལ་དབེན་ནོ།།
༨
ལྷད་མེད་བརྩེ་གདུང་ཞིག་གི་དྲོ་སྐྱིད་མེད་ན།།
གཡོ་མེད་མི་གཞི་ཞིག་གི་ཚུགས་ཀ་མེད་ན།།
འགྱུར་མེད་ཡིད་ཆེས་ཤིག་གི་འཛུམ་ཀོང་མེད་ན།།
སྟོང་གསུམ་རང་ལ་དབང་ཡང་བདེ་སྐྱིད་མེད་དོ།།
ཆོག་ཤེས་ནོར་གྱིས་བཀླུབས་པའི་སེམས་ཤིག་ཡོད་ན།།
དྲང་བདེན་གཙིཊ་སུ་འཛིན་པའི་གཤིས་ཤིག་ཡོད་ན།།
99



རྟོག་འགྱུ།
ཅི་ཡང་བློས་གཏོང་ཕོད་པའི་བརྩེ་གདུང་ཡོད་ན།།
ནང་གི་སྐྱིད་ཉམས་ཟེར་བ་དེ་ནས་འབྱུང་ཡོང་།།
ས་ཆེན་བྲང་ཁ་འདི་ཉིད་ལག་པས་བསྔོགས་ཀྱང་།།
སྔོན་པོ་ཨ་སྔོན་གནམ་འདི་ཁ་གཉིས་བགོས་ཀྱང་།།
མནར་མེད་སྲིད་རྩེའི་བར་ན་ཇི་ཙམ་འདུར་ཡང་།།
རྣམ་དག་བརྩེ་གདུང་ཟེར་བ་རྙེད་དུ་མེད་དོ།།
༡༤/༨/༣༠/ཉིན།
ཚོར་སྣང་ཞིག
སྐབས་འགར་སྐྱིད་པའི་སྣང་བ་དགུང་ལས་མཐོ།།
ལན་རེར་སྡུག་གི་མིག་ཆུས་མགྲིན་པ་རྣོང་།།
སྐྱིད་སྡུག་ཤུགས་ཀྱིས་འཐབ་པའི་ཁོང་གསེང་ནས།།
མ་ཤི་བར་དོ་འགྲིམ་པའི་ངང་ཚུལ་སྐྱོ།།
མྱུར་མགྱོགས་ཆེ་བའི་དུས་ཀྱི་ལྟེབ་ཁུག་ནས།།
ཡིད་འོང་གཞོན་ཤ་མི་མངོན་དབྱིངས་སུ་ཆས།།
མི་འདོད་ཁྲོ་གཉེར་ཐོད་དུ་བརྩེགས་ན་ཡང་།།
ད་དུང་ཨ་འཐས་འདི་ཉིད་ཡ་རེ་མཚར།།
100



དུང་བ་རློན་པ།
ངེས་བརྟན་མེད་པའི་ཡུན་ཐུང་མི་ཚེའི་ནང༌།།
སེམས་ཀྱི་འདོད་པ་གཙང་པོའི་རྒྱུན་ལས་རིང་།།
སང་ཉིན་ཅི་འགྱུར་ཆ་ཞིག་མ་འཚལ་ཡང་། །
མ་འོངས་སྟོང་བསམ་འདི་ཚོར་དགོད་རེ་ཤོར།།
ཚོར་ཤུགས་བཙན་པའི་འཁོར་བའི་གྲུ་ཟུར་འདིར།།
ཇི་ཙམ་འཚོ་ཡང་དོན་སྙིང་མ་མཆིས་ཀྱང་།།
ཆོས་ཉིད་གནམ་གྱི་རྒྱལ་མོའི་བཀའ་ལུང་བཞིན།།
རེ་ཞིག་མི་སྡོད་བགྲོད་སའི་ལམ་བུ་དབེན།།
༡༣/༥/༡༧/ཉིན།།
རྒྱང་དུ་ཁྱེས་ཤིག
བརྩེ་བ་ཡག་མོ་ཞིག་གི་ལང་ཚོའི་ཁྲོད་ནས།།
དུངས་བ་འཇམ་པོ་ཞིག་གི་འཛུམ་ཞལ་མེད་ན།།
དོན་མེད་ཨུ་ཚུཊ་ཤིག་གིས་འཁྱོང་ཐབས་མེད་པས།།
སྙིང་གི་སྡུག་གུ་མ་ཁྱོད་འདི་ནས་བཞུད་ཅིག །



རྟོག་འགྱུ།
ཕར་དགའ་ཚུར་ལ་འཐད་པའི་འདུན་པ་ཞིག་དང་།།
ནམ་ཡང་ལྷན་དུ་འགྲོགས་པའི་ཆོད་སེམས་མེད་ན།།
ཡ་ཆུང་སྙིང་ལ་གཟན་པའི་སྐྱོ་གར་མི་འདོད།།
ཁོ་བོའི་གམ་དུ་མ་གཅར་རྒྱང་དུ་ཁྱེས་ཤིག །
ཡུན་རིང་ལྷན་དུ་འདྲིས་པའི་ངོ་སོ་ཞིག་དང་།།
སྔོན་ཆད་བཞག་པའི་དམ་བཅའ་ཡིད་ལ་མེད་ན།།
གཏམ་རྒྱུད་གསར་པ་ཞིག་གི་དབུ་ཁྱུད་མི་དགོས།།
མ་འདུག་མྱུར་དུ་སོང་ཞིག་སྒེག་མོ་ལོ་ལོ།།
ཀུན་གཞི་དེ་ལ་ཐིམ་པའི་བཟང་པོའི་སེམས་དང་།།
ངང་རྒྱུད་ཕྱི་ཐག་རིང་བའི་གཤིས་ཤིག་མེད་ན།།
བྱད་གཟུཊ་མཛེས་པ་ཙམ་དེ་ཅི་ཡང་མིན་པས།།
གྱིས་ཆང་ཧུབ་གང་བཞེས་ནས་རྒྱང་དུ་བཞུད་ཅིག །
སྐྱེས་མ་ཁྱོད་དང་འབྲལ་བའི་ངང་ཚུལ་མངོན་དུས།།
དམར་པོ་སྙིང་ཆུང་འདི་རུ་གཟེར་བུ་རྒྱག་འདྲ།།
ན་ཟུག་ལྕི་མོ་ཞིག་གིས་མནར་གཅོད་ཆེ་རུང༌
།།
ཡང་དང་བསྐྱར་དུ་ཨུ་ཚུགས་རྒྱག་འདོད་མ་བྱུང་།།
༡༣/༡༡/༤/ཉིན།
102



– དུང་བ་རློན་པ།
སེམས་ཀྱི་ལྷ་མོ།
བསྐོས་ཐང་བཙན་པའི་གནམ་གྱི་རྒྱལ་མོ་དེས།།
མི་ཡུལ་འདི་རུ་མགྲོན་དུ་བོས་ནས་བཟུང་།།
དམར་ཆུང་སྙིང་གི་དྲོད་ཐིག་གཅིག་པུ་སྟེ།།
སེམས་ཀྱི་ལྷ་མོ་ཁྱེད་ལས་སུ་ཞིག་མཆིས།།
ལྷད་མེད་སྙིང་གཏམ་རྣ་རུ་སྙན་པ་དང་།།
བསྟན་བཤིག་ཚ་བའི་རྣམ་འགྱུར་ཡིད་ལ་འཐད།།
རྒྱུས་མེད་མི་ཡུལ་འགྲིམ་པའི་ལམ་ཁ་ན།།
མ་འོངས་གཏད་སོ་དགའ་མ་ཁྱེད་ལས་དབེན།།
ལས་ཀྱིས་རེས་མོས་འཁོར་བའི་འཇིག་རྟེན་ན།།
མ་ངེས་རྐྱེན་གྱིས་རྨུ་ཐག་སྦྲེལ་བའི་དུས།།
ཡིད་ཆེས་ཆེས་ཆེར་འཕེལ་བའི་བར་གསེང་ནས།།
མི་ཡུལ་ཁམས་ཀྱི་སྙིང་ཁུ་མཉམ་དུ་འཚོལ།།
ཁྱོད་ཀྱི་བརྩེ་བ་གང་གིས་མ་ལྷད་ན།།
ཁོ་བོའི་དུངས་བ་བཅོས་སུ་མི་བཏུབ་པས།།
མ་འོངས་མངར་སྐྱུར་འདྲེས་མའི་ཚོར་བ་དེ།།
སེམས་ཀྱི་གྲུ་ཁ་འདི་རུ་ལྷན་དུ་མྱང་།།
༡༣/༥/༡༣/ཉིན།
103



རྟོག་འགྱུ།
ཐུགས་སེམས་མ་ཕམ།
རང་ཉིད་ཀྱི་གཤིས་ན་མངའ་བའི།།
དུང་བ་འདི་འབེལ་པོ་མིན་ལ།།
བརྩེ་བ་ཡང་རིན་མེད་མིན་པས།།
མཛེས་མ་ལཊ་ཐུཊ་སེམས་མ་ཕམ།།
ཕ་མ་ཡི་དྲིན་ལས་རྙེད་པའི། །
མི་ལུས་འདི་ཚོང་རྫས་མིན་ལ།།
ཚེ་སྲོག་འདི་རྩེད་ཆས་མིན་པས།།
མཛེས་མ་ལཊ་ཐུཊ་སེམས་མ་ཕམ།།
དུས་ཚོད་ཀྱི་ཐག་སྒྲའི་ཁྲོད་ནས།།
སྙིང་ཆུང་གི་འཕར་ལྡིང་མ་འཇགས།།
དགའ་སྐྱོ་ཡི་ཚོར་བ་མཆིས་པས།།
མཛེས་མ་ལཊ་ཐུཊ་སེམས་མ་ཕམ།།
ཕར་བྱིན་དེ་བརྩེ་བ་ཡིན་ཡང་།།
ལན་མོ་རུ་དེ་ལྟར་སྟེར་ན།།
404



དུང་བ་རློན་པ།
སྙིང་ཆུང་ལ་ཟུག་གཟེར་གདའ་བས།།
མཛེས་མ་ལཊ་ཐུཊ་སེམས་མ་ཕམ།།
སྙིང་གཏམ་དག་རྣ་རུ་སྙན་ཡང་།།
དགོས་ངེས་ཀྱི་དོན་འཁྱོལ་དཀའ་འདུག །
ཁ་ཡག་ལ་ཨ་ཐང་ཆད་པས།།
མཛེས་མ་ལཊ་ཐུཊ་སེམས་མ་ཕམ།།
ཡིད་འོང་གི་སྙིང་གཅེས་ཁྱོད་དང༌།།
འབྲལ་འདོད་ཅིག་བདག་ལ་མེད་ཀྱང་།།
ལས་དབང་གིས་འདི་ལྟར་ཕྲལ་བས།།
མཛེས་མ་ལཊ་ཐུཊ་སེམས་མ་ཕམ།།
༡༤/༡/༥/ཉིན།
5



རྟོག་འགྱུ།
བཟོད་མི་ཐུབ་པའི་ལས་དབང་།
དབང་ཆེན་ལས་རླུང་དེས་ཡིན་ནམ།།
ཐོལ་བྱུང་སྟེས་དབང་གིས་རྐྱེན་ནམ།།
མཛེས་ལྡན་རྩྭ་ཐང་གི་འདབས་ནས།།
མ་འོངས་ལམ་བུ་དེ་སྦྲེལ་སོང་།།
དགའ་སྤྲོའི་རྩེད་གར་ལ་རོལ་བཞིན།།
ནོར་ལུག་རྐང་རྗེས་ཀྱི་ཁྲོད་ནས།།
ཕན་ཚུན་འབྲལ་ཐབས་ཤིག་མེད་པའི།།
བརྩེ་བའི་འཛུམ་བརྒྱ་དེ་གྲོལ་སོང་།།
ཡོད་ཚད་ཆེན་པོ་ལ་རྔམས་པའི།།
འཇིག་རྟེན་རྐང་གཉིས་ཀྱི་ཡུལ་འདིར།།
སྲས་མོ་སྤྲང་ཕྲུག་ལ་མ་དབང་།།
གསོན་ཕྲའི་བཀའ་ཡིག་དེ་འབྱོར་བྱུང་།།
106



དུང་བ་རློན་པ།
བརྩེ་གྲོགས་དུངས་སེམས་ཀྱིས་འཆིང་བས།།
འབྲལ་བའི་འདུན་པ་ཞིག་མེད་རུང་།།
དབང་ཆེན་བཙན་པོ་ཡི་བྱ་སྤྱོད།།
ཟློག་པའི་ནུས་པ་ཞིག་མ་མཆིས།།
གཤིས་བཟང་ཡིད་འོང་གི་མཁའ་འགྲོ།
འབྱོར་བ་གྱ་ནོམ་ཞིག་ཡོད་ཀྱང་།།
དགའ་རོགས་གྱེས་བྲལ་གྱིས་མནར་བས།།
མི་ཚེ་དགའ་སྤྲོ་ཡིས་སྟོང་སོང་།།
བབ་ཆགས་ཕོ་རྒོད་དེ་བློ་བཟང་།།
སྙིང་སྡུག་གཞན་ལག་ཏུ་ཤོར་ཞིང་།།
ཡུམ་ཆེན་གཤིན་ཡུལ་ལ་ཕྱིན་པས།།
བདག་མེད་དྭ་ཕྲུག་ཏུ་གྱུར་སོང་། །
༡༣/༣/༧/ཉིན་དར་མདོའི་མཛའ་གཞས་བལྟས་རྗེས།
107



རྟོག་འགྱུ།
བརྩེ་གྲོགས་དྲན་པ།
ཡུལ་གྱིས་བསྐལ་ཞིང་རྒྱང་གིས་ཆོད་པའི་ཐག་རིང་ཕྱོཊ་ཀྱི་བརྩེ་གྲོགས་ཏེ།།
ཡིད་འོང་བྱམས་པའི་བཞིན་རས་ཡག་མོ་མིག་གི་ལམ་དུ་འཆར་གྱིན་འདུག །
སྙན་འཇེབས་མོད་པའི་སེམས་གཏམ་དྲོན་མོ་རྣ་བའི་གཏིང་ནས་གྲག་གིན་འདུག
བབ་ཆགས་ཅན་གྱི་གཤིས་ཀ་དེ་ཡང་སྙིང་གི་དཀྱིལ་ནས་ཇེ་དྲན་རེད།།
གཟུགས་དྲུག་ལུས་པོ་རྒྱང་ཐག་རིང་ཡང་ནང་གི་སེམས་ཐག་ཇེ་ཉེ་རེད།།
འདིར་སྣང་ཡོད་ཚད་འགྱུར་བ་སྐྱེན་ཡང་འུ་གཉིས་དམ་བཅའ་ཇེ་བརྟན་རེད།།
འདུས་བྱས་ཆོས་ལ་སྙིང་པོ་མེད་ཀྱང་ངེད་གཉིས་འཚོ་བ་ཇེ་སྐྱིད་རེད།།
གཅིག་སེམས་གཅིག་པའི་མི་ཚེ་འདི་ནི་སྐྱིད་ཀྱི་དྭངས་རྩེ་ཡིན་པར་ངེས།།
འུ་གཉིས་སེམས་ཀྱི་བརྩེ་གཏམ་དེ་དག་རུས་པའི་རྐང་ལ་ཟུག་ནས་ཡོད།།
ང་དང་ཁྱོད་ཀྱིས་བཞག་པའི་དམ་བཅའ་དམར་ཆུང་སྙིང་ལ་སིམ་ནས་ཡོད།།
ལོ་དང་ཟླ་བ་རྩིས་སུ་བགྲང་ནས་ལྷན་འཛོམས་ཉིན་མོར་སྒུག་བསྡད་ཡོད།།
འཕྲད་སྙིང་འདོད་པའི་སེམས་ཁམས་འདི་ནི་མི་དལ་བྲེལ་ཤ་ཇེ་ལང་རེད།།
18



དུང་བ་རློན་པ།
ཁྱོད་ཉིད་དྲན་པའི་དྲན་རབས་གླེངས་ན་ཞག་དང་ཉི་མས་འདང་བར་དཀའ།།
ཁྱོད་ལ་བརྩེ་བའི་བརྩེ་རབས་བཤད་ན་ལྕེ་ཆུང་འདི་ཡང་དག་པར་ངེས། །
ཁྱོད་ལ་དུངས་བའི་དུངས་བ་ཡོད་ཚད་ཡུན་ཐུང་ཞིག་ཏུ་བརྗོད་དཀའ་བས།།
མ་འཕྲད་བར་དུ་ད་ནས་མི་བཤད་ཡ་ཁོག་སྦུག་ཏུ་བསྐྱིལ་ན་བཟང་།
གཞན་ཡུལ་ངེས་མེད་གང་སར་ཉུལ་བའི་ས་མཐའི་འཁྱམ་པོ་ཚངས་ཐིག་གིས།།
བྱམས་པ་དྲན་པའི་བརྩེ་གླུ་རིང་མོ་ཡ་ཆུང་སྙིང་ནས་གྱེར་བ་ཡིན།།
གཉེན་དང་གྲོཊ་ཀྱིས་བཀའ་བཀྱོན་མ་གནང་འདི་ནི་ཚེ་སྔོན་ལས་འཕྲོ་རེད།།
བརྩེ་བ་མ་གླེང་དེ་བས་མ་ཟེར་གྲྭ་ཆུང་བདག་ཀྱང་མགོ་ནག་མི།།
༡༤/༡/༡༨/ཉིན།
109



རྟོག་འགྱུ།
སྙིང་ནས་རྡོལ་བའི་གསང་གཏམ།
ཕྱི་ཡི་མཛེས་ཆོས་ཆ་ཤས་ཡོངས་སུ་རྫོགས།།
བཅོས་མིན་ལྷན་སྐྱེས་གཤིས་ཀ་མིག་ལ་མཛེས།།
ཟླ་མེད་བརྩེ་སེམས་དྲོན་མོ་ཁོག་ཏུ་རུམ།།
སྐྱེད་མ་ཀུན་གྱི་དྭངས་རྩེ་བའེ་སུ་ཊེ།
འགྱུར་སླའི་ཆོས་ཀྱིས་གྲུབ་པའི་འཇིག་རྟེན་འདིར།།
འཚོ་ཡང་བདེ་བ་དེ་ཙམ་མ་མཆིས་མོད།།
ཡིད་འོང་སྐྱེད་མ་ཁྱེད་ཀྱི་བྱམས་བརྩེའི་ཁྲོད།།
བདེ་བའི་གསལ་སྣང་ཅུང་ཙམ་ཡོད་ན་ཐང་།།
བཅོས་མིན་བརྩེ་བའི་ཡིད་ཀྱི་གར་སྟེགས་དེར།།
སྔ་མའི་ལས་ཀྱིས་གཏམ་རྒྱུད་འཁྲབ་ན་འདོད།།
གཏིང་ཟབ་དུངས་བའི་འོ་མའི་མཚོ་ཆེན་དེར།།
མཆོང་ལྡིང་འདྲེས་མའི་རྐྱལ་ཞིག་རྒྱག་ན་འདོད།།
170



དུང་བ་རློན་པ།
དམར་སེར་ཤམ་ལ་ཞིག་གི་ཐུ་འོག་ནས།།
འདི་ལྟར་བཤད་པའི་འོས་བབ་མ་མཆིས་ཀྱང་།།
ཁྱེད་ཀྱི་ལྷད་མེད་བརྩེ་སེམས་ཟབ་མོ་དེས།།
ཁོ་བོའི་སྙིང་ཆུང་དམ་དུ་བཏགས་པ་འདྲ།
༡༣/༢/༡༨/ཉིན།
སུ་ཞིག་དྲན་པའི་འཆར་སྣང་།
མཁའ་ལམ་ན་ཡང་ཡང་ལྡིང་བའི།།
གཤོག་ལྡན་འདི་རང་ཉིད་ཡིན་ན།།
སྤྲིན་དཀར་གྱི་བང་རིམ་གཤག་བཞིན།།
ཁྱེད་ཕྱོགས་སུ་འཕུར་སྙིང་འདོད་བྱུང་།།
ལྷན་འཛོམས་ཀྱི་རེ་སྒུག་ཁྲོད་ནས།།
ཉིན་ཞག་དག་རྩིས་སུ་བགྲང་ཞིང་།།
ལོ་མང་ནང་དྲན་ཞིང་དྲན་རབས།།
མངོན་སུམ་དུ་བཤད་ན་བསམས་བྱུང་།།
ལས་དབང་གི་བསྐོས་ཐང་བཙན་པའི།།
འཇིག་རྟེན་གྱི་གྲུ་ཟུར་འདི་ནས།།
111



རྟོག་འགྱུ།
ཕར་དགའ་དང་ཚུར་དུ་འཐད་ཚུལ།།
ལྷུག་པོའི་ངང་གླེང་ན་འདོད་བྱུང་།།
མཛེས་ལྡན་གྱི་མཆུ་སྒྲོས་དེ་དང་།།
བཀོད་ལེཊ་ཀྱི་བཞིན་རས་དག་ཏུ།།
ལག་ཟུང་གིས་བྱིལ་བྱིལ་བྱེད་བཞིན།།
འཐམ་འཁྱུད་ཅིག་བྱེད་པར་མོས་བྱུང་།།
ཁྱེད་ཉིད་ཀྱི་པང་ཁུག་དེ་རུ།།
མགོ་བོ་འདི་ལྷོད་ཀྱིས་བཞག་ཅིང་།།
སྙིང་ཆུང་ལ་ལྕི་བའི་དྲན་གདུང་།།
ཡོད་ཚད་དེ་གྱེར་ན་བསམས་བྱུང་།།
གློ་རྡེག་གི་འཆར་སྣང་འདི་དག །
སྟོང་འདང་ཞིག་ཡིན་པར་ཤེས་མོད།།
ཁྱེད་ཕྱོགས་སུ་བསམ་གཞིག་བྱས་ན།།
བདེ་སྐྱིད་ཀྱི་དྭངས་རྩེ་དེ་ལགས།།
རས་གཟན་གྱི་ཐུ་འོག་ཅིག་ནས།།
འདི་ལྟར་དུ་གླེང་ན་ཐལ་མོད།།
རང་སེམས་སུ་རང་དབང་མི་འདུག །
མཆོག་གསུམ་གྱིས་གུ་ཡངས་མཛོད་ཅིག
༡༤/༢/༨/ཉིན།
112



དུང་བ་རློན་པ།
-
-
-
རི་ལ་ཆས་པའི་དགེ་སྦྱོང་དེར།
རིགས་དང་རུས་པའི་འབྱུང་ཁུངས་མི་གཅིག་ལ།།
ཤ་དང་ཁྲག་གི་འབྲེལ་བ་མ་མཆིས་ཀྱང་།།
ཐག་རིང་བྱེས་སུ་སོང་བའི་ལམ་ཁ་ནས།།
དུང་སེམས་ལྷན་དུ་འདྲེས་པའི་གཅེས་གྲོགས་ཡིན།།
གཞུང་ལུགས་ཐོས་པའི་དོན་ལ་བསམ་གཞིག་དང་།།
ཡིན་མིན་ཐེ་ཚོམ་བསལ་བའི་རྩོད་པ་སོགས།།
བློ་སེམས་དམ་པའི་ཆོས་ལ་གཞོལ་རོགས་ཏེ།།
སློབ་གླིང་གཅིག་ན་འཚོ་བའི་མཆེད་པོ་ཡིན།།
ལུས་པོ་དམར་སེར་ཤམ་ལཱས་དཀྲིས་ན་ཡང་།།
ཚོགས་དྲུག་སྣང་བའི་ཡུལ་ལ་སྲེད་ཆེ་བའི།།
དེང་དུས་དགེ་སྦྱོང་ཕལ་པས་མི་དོ་བར།།
ཁྱོད་ནི་ཤཱཀྱའི་རྗེས་འཇུག་རྣལ་མ་ཡིན།།
113



རྟོག་འགྱུ།
ཐོབ་དང་སྙན་གྲགས་སོགས་ལ་མགོ་མ་འཁོར།།
འཁོར་བའི་ཕུན་ཚོགས་འདི་ཡིས་མ་བསླུས་ཤིང༌།།
ཚེ་མཇུག་རི་ལ་སྐྱེལ་བའི་གྲོགས་ཁྱོད་ཀྱི།།
ལེགས་པའི་བྱ་བ་དེ་རུ་ངོ་སོ་བསྟོད།།
འདྲིས་འདྲིས་ལོ་དང་ཟླ་བའི་དུས་ཀྱི་ནང་།།
ཕྱི་ཐག་ཉལ་འགྲོའི་རྒྱན་ལས་ཆེས་རིང་བའི།།
ཡིད་འོང་གཅེས་གྲོགས་ཁྱོད་ཀྱི་ཕྱོགས་དེ་རུ།།
ནང་གི་བརྩེ་སེམས་དར་ཐག་དཔྱང་ནས་ཡོད།།
༡༤/༤/༡༢/ཉིན།
14



དུང་བ་རློན་པ།
འགོག་མེད་ཡིད་ཀྱི་དུང་སེམས།
ཤ་དང་རུས་པའི་དབྲག་ལ་ཐིམ་ཟིན་ཅིང་།།
སེམས་ཀྱི་ཡང་གཏིང་དེ་ན་འཛུལ་སོང་བའི།།
ཡིད་འོང་མཛེས་སྡུག་འབུམ་གྱི་བདག་མོ་སྟེ།།
རྒྱང་རིང་དགའ་མ་ཁྱོད་ལ་ཡང་ཡང་འཁྲེང་།།
རབ་དཀར་ལྷ་ཡི་བུ་མོའི་མཚར་སྡུག་ཀྱང་།།
མོག་པོར་བྱེད་པའི་གཤིས་ཀྱི་སྒེག་ཆོས་དེས།།
སྣང་བ་དགུང་ལས་མཐོ་བའི་གསར་བུ་ཚོའི།།
ཡིད་ཀྱི་བརྟན་པ་འཕྲོག་ལ་ངལ་བ་ཅི།།
སྒམ་ཚུགས་རི་ལས་ཆེ་བའི་མི་ཆེན་དང་།།
རྩེ་གཅིག་ཏིང་འཛིན་སྒོམ་པའི་དྲང་སྲོང་ཡང་།།
ཁྱོད་ཀྱི་སྒེག་ཉམས་མཐོང་བའི་དེ་མ་རུ།།
ཉམ་ཆུང་ཚུགས་ཀ་བཟུང་ལ་འབད་མི་དགོས།།
115



རྟོག་འགྱུ།
ནམ་མཁའི་ལྷ་མོ་ཟེར་ཡང་གནའ་སྒྲུང་དང་།།
སེང་ལྕམ་མཛེས་རབས་དེ་ཡང་བཤད་སྒྲོས་ཙམ།།
རྐང་གཉིས་མིག་གི་ཡུལ་ལ་མི་བསླུ་བའི།།
མི་ཡུལ་ཁམས་ཀྱི་སྐྱེས་མ་ཁྱོད་རེ་དཀོན།།
མི་འགྲུབ་བྱ་བ་ཞིག་ཏུ་མི་བརྩོན་ལ།།
མི་རྙེད་ནམ་མཁའི་ལྷ་མོ་མི་འཚོལ་ཡང་།།
མི་ཡུལ་འདི་ན་དངོས་སུ་འཚོ་ཡོད་པའི།།
མི་ཡི་བུ་མོ་ཁྱོད་ལ་འདུན་མ་བཅོལ།།
༡༤/༤/༡༥/ཉིན།
16



དུང་བ་རློན་པ།
གཟན་འོག་གི་གསང་གཏམ།
ལས་ཀྱིས་བསྐྲུན་པའི་འཇིག་རྟེན་འདི་ནས།།
ནམ་མཁའི་ལྷ་མོའི་འགྲན་ཟླ་ཡོང་བའི།།
སེམས་སོང་བུ་མོའི་འཁྲིས་ལ་བཅར་ནས།།
དགའ་ཞེས་བརྗོད་ན་དང་ལེན་ཨེ་བྱེད།།
སེམས་ཀྱི་སྣེ་མོ་ཁྱོད་ལ་ཐོགས་སོང་།།
ཟུར་མིག་མདའ་མོ་ཁྱོད་ལ་འཕངས་ཡོད།།
རེ་བ་ཞིག་ཀྱང་ཁྱོད་ལ་བཅོལ་ཡོད།།
འདི་ལྟར་ཟེར་དུས་ཁྱོད་ཉིད་ཨེ་འཐད།།
ཁྱོད་ཀྱི་སྒེག་ཆོས་སྙིང་ལ་སྡུག་དུས།།
རས་གཟན་འདི་ལ་ཡིད་རེ་སུན་གྱི།།
མི་འདོད་བཙན་གྱིས་འཚོ་བ་ཞིག་ལས།།
ཁྱོད་དང་གཤིབ་ན་མོས་པ་ཨེ་ཡོད།།
མི་ཡུལ་འདི་རུ་སྐྱེས་མ་མོད་ཀྱང་།།
ཡིད་འོང་བུ་མོ་ཁྱེད་ལས་མེད་ཚུལ།།
ཕྱི་ཤུན་མེད་པའི་ཚིག་རྐྱང་དམར་རྗེན།།
ཤུབ་ཤུབ་བཤད་ན་འཚིག་པ་ཨེ་ཟ།།
117



རྟོག་འགྱུ།
སེམས་ཀྱི་གདིང་ལ་སྦྲུམ་པའི་སྙིང་གཏམ།།
སྦ་གསང་མེད་པར་ཁྱོད་ལ་བརྗོད་ན།།
མི་འདོད་མགོ་བོ་འཕྲེད་དུ་གཡུག་གམ།།
འཛུམ་ཙམ་ངང་ནས་འོ་ཡ་ཟེར་ཡོང་།།
བརྩེ་བ་ཨ་གསར་ཨེ་རེད།
ཅི་འདྲའི་གསར་ཡག་ཡིད་ལ་འོང་མོ་ཞིག །
མཐོང་བའི་མོད་དུ་བློ་སྙིང་འཁྱེར་སོང་ཟེར།།
འཇིག་རྟེན་འདི་ནས་ཁྱོད་ཉིད་ཐོབ་གྱུར་ན།།
དེ་ལས་ཅི་ཡང་མེད་ཀྱང་འགྲིག་འགྲོ་ཟེར།།
གལ་ཏེ་དང་ལེན་བྱེད་པའི་བློ་ཡོད་ན།།
བརྩེ་བའི་སྙིང་པོ་ཁྱོད་ལ་སྟེར་ཆོག་ཟེར།།
མི་ཚེ་ལྷན་དུ་སྐྱེལ་བར་འཐད་སོང་ན།།
གཞིས་ཁྱིམ་དྲོན་མོ་ཞིག་ཀྱང་བཅའ་ཆོག་ཟེར།།
113



- དུང་བ་རློན་པ།
དེ་ལྟར་བརྩེ་བའི་གཏམ་གྱིས་ཉི་མ་འཕུལ།།
ཞག་དང་ཟླ་བ་མཐུད་ནས་ལྷན་དུ་རྩེན།།
བདག་ཀྱང་ཚོར་མེད་བེམ་གོག་མིན་པས་ན།།
སེམས་ཀྱི་སྣེ་མོ་གང་ལ་ཐོགས་སོང་ངོ༌།
སྔར་གྱི་གཏམ་དག་ག་ལེར་ག་ལེར་ཡལ།།
ནམ་ཞིག་སུན་པའི་སྣང་བ་ལྡང་སོང་སྐད།།
འདི་ལྟར་འགྱུར་བ་སླ་བའི་བརྩེ་སེམས་ནི།།
ཁོག་པའི་སྙིང་ཆུང་འདི་ལ་ཚེར་མ་འདྲ།།
བཤད་པའི་གཏམ་དག་ཀུ་རེ་ཡིན་དོན་མེད།།
བྱིན་པའི་བརྩེ་བ་ཨ་གསར་ཨེ་ཡིན་ན།།
བདག་གི་བརྩེ་བ་རྩེད་ཆས་བྱེད་མི་འདོད།།
འདི་ལྟར་མནར་གཅོད་མྱང་འདོད་དེ་བས་ཅི།།
ཅི་སྟེ་བདག་དང་འགྲོག་པར་མི་མོས་ན།།
གྱེས་ཆང་ཧུབ་གང་བཞེས་ནས་ག་ལེར་ཕེབས།།
ཁྱོད་ཉིད་བཞུད་སའི་ལམ་གྱི་སྣེ་མོ་རུ།།
མ་བཅོས་སེམས་ཀྱི་སྨོན་པ་དཔྱངས་བཞག་ཡོད།།
༡༤/༤/༢༥/ཉིན།
119



རྟོག་འགྱུ་
ལེགས་སྐྱེས།
ས་མཐའི་ཁེར་རྐྱང་གི་སེམས་རྟེན།།
འགྱུར་མེད་ཕག་ལམ་གྱི་མཛུབ་དཀྲིས།།
རྒྱང་རིང་མཛའ་གྲོགས་ལ་ཕུལ་ཡོད།།
ནམ་ཡང་འབྲལ་མེད་དུ་ཆོངས་ཤིག །
དངོས་པོའི་རིན་ཐང་ལ་མ་བསམ།།
མ་ལྷད་བརྩེ་བ་རུ་གཟིགས་མཛོད།།
ཡིད་འོང་མཛུབ་དཀྲིས་ཀྱི་གསེང་དུ།།
གསང་བའི་སྙིང་གཏམ་ཞིག་སྦྲུམ་ཡོད།།
སྙིང་ཉེའི་ཟུར་མིག་གི་མདའ་མོས།།
ཁོ་བོའི་སྙིང་ཆུང་དེ་འཛེར་སོང་།།
དམར་པོ་ཟུར་གསུམ་གྱི་ཁོང་ནས།།
ནམ་ཡང་ནུབ་མེད་དེ་ཁྱོད་ཡིན།།
དབང་ཆེན་སྒོར་མོ་ཡིས་མ་བསླུས།།
འཁྱོག་པོ་གཤིས་ངན་གྱིས་མ་བརྗེད།།
12/



དུང་བ་རློན་པ།
རྣམ་དག་བརྩེ་བ་ཞིག་ཡོད་ན།།
མི་འགྱུར་ཁ་ཆད་ཅིག་ཞོག་དང༌།།
རྙིང་མའི་འཚོ་བ་ཡི་ཁྲོད་ནས།།
རེ་བཅོལ་ཁྱོད་ཉིད་ལ་བྱས་ཡོད།།
སྡུག་དང་ཡི་ཆད་ཀྱི་སྣོན་མ།།
བདག་གི་སེམས་ཐོག་ཏུ་མ་སྟེར།།
༡༣/༧/༢༥/ཉིན།
དུང་བའི་སེམས་འཕྲིན།
ཉི་མས་ལ་མོ་བརྒལ་དུས།།
ཁྱེད་ཉིད་ཚུར་ཚུར་དྲན་བྱུང་།།
ཟླ་བ་མཁའ་ནས་འཛུམ་དུས།།
དྲན་གདུང་ལྷག་ཏུ་འཕར་བྱུང༌།།
ལུས་པོ་རྒྱང་གིས་བསྐལ་ཡང་།།
སེམས་པ་ཁྱེད་ལ་འཁྲེང་ཡོད།།
ནང་གི་དུངས་བ་དངོས་མ།།
ཁྱོད་ཀྱི་གམ་དུ་བསྲིངས་ཡོད།།
121



རྟོག་འགྱུ།
ང་དང་ཁྱོད་ཀྱི་བར་ན།།
ཚེ་སྔོན་ལས་ཀྱིས་སྦྲེལ་ཡོད།།
དབང་ཆེན་གཤིན་རྗེ་མ་གཏོཊ།།
སུ་ཡིས་ཕྲལ་བར་མི་ནུས། །
མི་སྡེས་འཕྱས་ཀྱང་མི་སྡུག
ནང་མིས་ཁྲེལ་ཡང་མི་སྐྱོན།།
གང་ལྟར་ཚེ་ཐོག་འདི་ནས།།
ཁྱོད་ཉིད་མི་གློད་ཁོ་ཐག །
རེ་སྒུག་ལོ་ཟླའི་ཁྲོད་ནས།།
ཁེར་རྐྱང་སྣང་བ་རྒོད་ཀྱང་།།
ཁྱོད་ལ་ཕྱོགས་པའི་སེམས་འདི།།
ཨ་ཐང་ད་དུང་ཆད་མེད།།
མི་ཚེ་གཅིག་གི་སྐྱིད་སྡུག །
བྱམས་པ་ཁྱོད་ལ་བཅོལ་ཡོད།།
བདག་གི་སྙིང་ལ་སྦྲུམ་པའི།།
ཡིད་ཆེས་གཏོར་བ་མ་གནང་།།
ང་ནི་ཕལ་པའི་མི་ཡིན།།
བརྩེ་བ་ཆུ་མིག་རང་རྡོལ།།
དུངས་བ་མ་འབད་ལྷུན་གྲུབ།།
དེ་ཡང་མ་བཅོས་དྭངས་གཙང་།།
122



དུང་བ་རློན་པ།
བརྩེ་བའི་རམ་འདེཊ་འོག་ནས།།
གཅིག་ཕན་གཅིག་གྲོཊ་བྱེད་ཅིང་།།
ཕན་ཚུན་ཞེ་འགྲས་མེད་པར།།
མི་ཚེའི་ཉིང་ཁུ་འཚོལ་ཆོག །
བརྩེ་བའི་སྙིང་གི་བྱམས་པ།།
མ་འགྱུར་བརྟན་པོར་བཞུགས་དང་།།
ལས་འབྲས་རྫུན་མ་མིན་ན།།
མི་འགྱང་ལྷན་དུ་འཛོམས་ཡོང་།།
༡༤/༡/༡༠/ཉིན།
ང་ལ་མ་འཁྲི།
བརྩེ་བ་རྒྱང་ནས་མཛེས་ཀྱང་།།
ཉམས་སུ་མྱངས་ན་དུག་རེད།།
གྱ་གྱུ་ཅན་གྱི་བརྩེ་གདུང་།།
སྟེར་ཡང་དང་ལེན་མི་འདོད།།
ང་ལ་ཡོད་པའི་བརྩེ་བ།།
ཆུན་པོ་སྒོར་གྱིས་མི་ཁུག །
ཆེན་པོའི་ཐོབ་ཀྱིས་མི་དོ།།
ལྷད་མེད་ཟེར་བ་འདི་ཡིན།།
123



རྟོག་འགྱུ།
སྣང་བ་འགྲོ་སའི་མི་དེ།།
རང་ལ་དག་པ་མེད་ན།།
སེམས་ཀྱི་བརྩེ་བ་འདི་ཡང་།།
སྐྱ་ཡའི་ངང་དུ་འཆི་འགྲོ།།
ཕར་དགའ་ཚུར་ལ་མི་དགའ།།
ཚུར་འཐད་ཕར་ལ་མི་མོས།།
ཡོད་ཚད་གོ་ལྡོག་ཡིན་པའི།།
འཇིག་རྟེན་མི་ཡུལ་མཚར་བ།།
འདོད་དོན་ཐོག་ཏུ་མི་སྨིན།།
མི་འདོད་ངང་གིས་ཡོང་བ།།
འཁོར་བའི་གཤིས་ཀ་ཡིན་པས།།
ལྷག་ཏུ་སྐྱོ་རྒྱུ་ཅི་ཡོད།།
སྐབས་རེར་དགའ་བས་བཟི་ལ།།
ལན་རེར་སྡུག་གིས་མནར་བཞིན།།
གདོད་ནས་འདི་ལྟར་ཡོང་བས།།
ད་ནི་སུན་ཡང་སུན་བྱུང་།།
མ་རིག་དུག་ལྔའི་དབང་གིས།།
འདིར་སྣང་བདེན་པར་ཞེན་པས།།
ཁྱོད་དང་ང་གཉིས་ད་དུང་། །
འཁོར་བའི་གཏིང་དུ་ལུས་ཡོད།།
ཚེ་འདིའི་བྱ་གཞག་གང་ལ།།
ཡུན་རིང་འདྲིས་ཤིང་འགྲོགས་ན།།
124



དུང་བ་རློན་པ།
མི་སྐྱོ་གཅིག་ཀྱང་མེད་པའི།།
དགེ་ཆོས་གསུང་དེ་བདེན་འདུག །
ངེས་འབྱུང་བཙན་པོ་ཞིག་གིས།།
ཡིད་ཀྱི་སྒོ་གླེགས་རྡུང་དུས།།
འདིར་སྣང་འཁོར་བའི་གྲོང་ལ།།
རྒྱང་བཀྱེད་བྱེད་ན་འདོད་དོ།།
ཆུང་ནས་གཅེས་ཤིང་སྐྱོང་བའི།།
གནག་སྣུམ་སྐྲ་ལོ་འདི་ཡང་།།
རལ་གྲི་རྣོན་པོའི་སོ་ཁར།། །
མི་འཇོག་རང་དབང་མ་བྱུང་།།
གཏན་གྱི་བདེ་བར་བསམས་ནས།།
ལུས་པོ་སྡོམ་པས་བཀྱིགས་ཡོད།།
བློ་ཁ་ཆོས་ལ་ཕྱོགས་པས།།
ང་ལ་གེགས་བར་མ་བྱེད།།
རས་ལྷ་དམར་པོའི་ཐུ་སྣེར།།
ལག་པས་དམ་པོར་འཇུས་ཡོད།།
ད་ནས་གློད་འདོད་མེད་པས།།
བདག་གི་འཁྲིས་སུ་མ་བཅར།།
མདུན་ནས་མ་འགྲོ་མ་ཟེར།།
རྒྱབ་ནས་ཤུབ་ཤུབ་མ་ངུ་།།
ཆོས་ལ་བར་ཆད་བྱས་ན།།
སྡིག་ཉེས་ཁྱོད་ཀྱིས་མི་ཐེག །
125



རྟོག་འགྱུ།
ཐུགས་སེམས་སྐྱོ་བ་མ་གནང༌།།
འགྲོཊ་པའི་མཐའ་མར་གྱེས་པ།།
མི་ཚེའི་ཆོས་ཉིད་ཡིན་པས།།
སུས་ཀྱང་ཟློག་ཏུ་མེད་དོ།།
༤༡/༣/༢༣/ཉིན།
སྨིན་ལྗོངས་བུ་མོ།
ལྷན་སྐྱེས་གཟུགས་དྲུག་གི་ལུས་པོ།།
མ་བཅོས་ཉམས་འགྱུར་གྱིས་སྤུད་པའི།།
ཡིད་འོང་གངས་དཀར་གྱི་སྲས་མོ།།
ཅི་འདྲའི་སྙིང་ཁོང་ན་མཛའ་བ།།
མི་ཡོང་སྡུག་བཙིར་དེ་མིན་ཞིང་།།
ཡོང་བའི་བཅོས་མ་ཡང་ག་ལ།།
མགྲིན་པའི་རྩ་ལམ་ནས་བཞུར་བའི།།
རང་བྱུང་སྐད་ངག་དེ་སྙན་ནོ།།
མ་འབད་སེམས་ཁོང་ནས་བརྡོལ་བའི།།
ཁྱོད་ཀྱི་སྙན་ངག་དག་མཐོང་ན།།
ཚེ་སྐྱིད་མིང་གྲགས་དེ་ཆེ་ཡང་།།
འགྲན་ཟླ་ཡོང་དོགས་ཤིག་མེད་དོ།།
126



= དུང་བ་རློན་པ།
ཆེད་དུ་འཕངས་པ་ཞིག་མིན་ཡང་
།།
ངང་གིས་མི་སེམས་ལ་ཕོག་པའི།།
ཨ་ཅེའི་ཟུར་མིག་གི་མདའ་མོས།།
སུ་ཡི་སྙིང་ཆུང་དེ་འཛེར་ཡོད།།
མི་བུའི་བློ་ཡུལ་ལས་འདའ་བའི།།
ཧ་ཅང་མཛེས་མ་ཞིག་མིན་ཡང་།།
ཆུ་བུར་མིག་ཟུང་ལ་མཛའ་བའི།།
སྐྱེས་མ་ཡག་མོ་ཞིག་འདུག་གོ།
འགྲོ་ན་གོམ་སྟབས་དེ་ཡག་ཅིང་།།
བསྡད་ན་ཉམ་ཆུང་གི་ཚུགས་ཀ །
བཞིན་ན་འཛུམ་ཀོང་ཞིག་དོད་པའི།།
སྨིན་ལྗོངས་བུ་མོ་ཁྱོད་མཛེས་སོ།།
རང་སྣང་མཐོ་མདོག་དེ་མེད་ལ།།
གཞན་ལ་བརྩི་བཀུར་ཡང་ཤེས་པའི།།
ཡ་རབས་བོད་མི་ཡི་སྤྱོད་བཟང་།།
འཁྱེར་བའི་ཨ་ཅེ་ཁྱོད་བཟང་ངོ༌།།
ཚད་བརྒལ་ངོ་བསྟོད་ཅིག་མིན་ལ།།
དོན་མེད་ཉོག་གཏམ་ཡང་ལྟ་ཅི།།
སྣང་ཚུལ་དངོས་མ་དེ་བརྗོད་ན།།
འདི་ལས་ལྷག་པ་ཞིག་འཁྱོངས་དཀའ།།
༡༤/༥/༡༧/ཉིན།
127



རྟོག་འགྱུ།
མ་བཅོས་སེམས་ཀྱི་གླུ་དབྱངས།
ཚངས་པའི་ཡིད་ཀྱི་བརྟན་པ་རབ་འཕྲོག་པའི།།
སྙན་འཇེབས་སྟོང་གིས་ཕྱུག་པའི་ཤེར་ལྷ་མོས།།
མོས་ལྡན་མགྲིན་པའི་སྒོ་གླེགས་རྡུང་བཞིན་དུ།།
དམར་ཆུང་སྙིང་གི་དཀྱིལ་ན་ཚུར་བྱོན་ཞིག ། །
ལོ་དང་ཟླ་བའི་ཚོགས་ཀྱི་བར་གསེང་ནས།།
ནམ་ཡང་བརྗེད་དུ་མེད་པའི་ཡིད་འཕྲོག་མས།།
རིང་ནས་ཡིད་ལ་བརྣཊ་པའི་འདོད་དོན་ཏེ།
སྤུས་ལེཊ་སྙན་ཚིག་འཇོ་བའི་རམ་འདེཊ་མཛོད།།
དྭངས་གཙང་སེམས་ཀྱི་སྦུབས་ན་བསྐྱིལ་བ་ཡི།།
གཏན་དུ་གཡོ་བ་མེད་པའི་དད་དམ་ཚོགས།།
སྒེག་ཆོས་ཉམས་ཀྱིས་སྤུད་པའི་ཚངས་སྲས་མ།།
ནམ་ཡང་ཁྱོད་ལ་དག་པས་ཐུགས་རྗེས་ཟུངས།།
125



- དུང་བ་རློན་པ།
གདོད་མའི་རང་ཞལ་སྒྲིབ་པའི་སྡིག་ཚོགས་ཀུན།།
མི་མངོན་ཕ་མཐའི་དབྱིངས་སུ་རབ་བསྐྲད་ནས།།
ལེགས་ཉེས་བླང་དོར་འབྱེད་པའི་ཤེས་རབ་སྩོལ།།
མ་བཅོས་གཉུག་མའི་འཛུམ་ཞལ་བདག་ལ་སྟོན།།
གཡུ་མདོག་མཁའ་ལམ་ཉུལ་བའི་ཟླ་བ་བཞིན།།
མཛེས་སྡུག་འབུམ་གྱིས་འཁྱུད་པའི་ལྷ་མོ་ལས།།
སེམས་ཀྱི་གཏད་སོ་གཞན་ཞིག་མ་མཆིས་པས།།
ཡིད་ཀྱི་མཁའ་རུ་རྟག་ཏུ་བཞུགས་ཤིག་ཀྱེ།།
༡༣/༡༠/༢༢/ཉིན།
29



རྟོག་འགྱུ།
བརྩེ་བའི་ཀློང་གི་རྒྱ་སེ།
སྙིང་ཉེ་བའི་མི་ཞིག་ལ་བྲིས་པ། "
སེམས་པའི་ཟབ་ས་ན་བསྙལ་བའི།།
གཅེས་གཅེས་སྙིང་སྡུག་གི་བྱམས་པ།།
ཁྱོད་ཉིད་དྲན་པ་འདི་སྐྱིད་ལ།།
ཡང་བསྐྱར་གླེང་བ་ཡང་སྤྲོ་འོང་།།
ཕ་ཡུལ་ཕ་མ་དག་བསྒྱུར་ནས།།
ཐག་རིང་ཡུལ་བྱོལ་ལ་ཆས་དུས།།
ཡ་ཐོག་གནམ་བསྐོས་ཀྱི་རྒྱལ་མོས།།
ཁྱོད་དང་འགྲོགས་སྐལ་ཞིག་བསྩལ་འདུག །
འདྲིས་པའི་ཉིན་ཞག་གི་གསེང་ནས།།
བདག་སེམས་ཁྱོད་ཉིད་ལ་ཐོགས་ཡོད།།
ཤི་ནས་བྲལ་བ་ཞིག་མིན་ན།།
གསོན་བཞིན་སོ་སོ་རུ་མི་གྱེས།།
13t



དུང་བ་རློན་པ།
སྤྱིར་ན་འཇིག་རྟེན་གྱི་འཁོར་བ།།
སྡུག་གི་ཞིང་ས་དེ་ཡིན་མོད།།
འོན་ཀྱང་ཁྱེད་ཉིད་ཀྱི་པང་ན།།
སྲིད་པའི་བདེ་བ་རེ་ཡོད་འདོད།།
བཅོས་མིན་གཤིས་ཀ་དེ་ཡག་ལ།།
སེམས་ཀྱི་ངང་རྒྱུད་ཀྱང་རིང་བའི།།
ཡིད་འོང་སྙིང་ཉེ་ཁྱོད་དྲན་ན།། །
ལྷག་ཏུ་འདང་བརྩེ་ཞིག་འཕར་ཡོང་།།
བཞིན་རས་མཛེས་ལྡན་གྱི་པདྨ། །
སྤྱན་ཟུང་མུ་ཏིག་གི་ཚོམ་བུ།།
མཆུ་སྒྲོས་མཉེན་འཇམ་གྱི་འདབ་ལོ།།
ཁྱོད་ནི་དྲན་ངོགས་ཀྱི་ལྷ་མོ།།
ཚོན་རྩི་དཀར་དམར་གྱིས་མ་བསླད།།
མི་མཛའ་གྱོན་པ་ཡིས་མ་སྤྲས།།
བོད་ལྭ་གཙང་མ་ཡི་ཀློང་ན།།
གསར་བཞད་རྒྱ་སེ་ཞིག་འདྲ་བ།།
སྲིད་པའི་མཛེས་ཆོས་ཀྱི་ཉིང་ཁུ།།
མ་འབད་རང་ཆས་སུ་རྫོགས་པའི།།
ཡིད་ཀྱི་ལྷ་མོ་ཁྱོད་དྲན་དུས།།
འཁྲེང་བའི་སེམས་པ་འདི་མི་ཁོག །
131



རྟོག་འགྱུ།
བྱམས་པའི་སྙིང་ཁོང་ནས་བཞུར་བའི།།
ཀུ་རེ་ཅུང་ཟད་ཅིག་འདྲེས་པའི།།
སྙན་མོ་སེམས་གཏམ་དག་ཉན་ན།།
བདག་ཡིད་འཚེང་ཐབས་ཤིག་མི་འདུག །
ཚུར་ལ་ད་སྔོན་བཞིན་གཅེས་དང༌།།
ཕར་ལ་ཞེན་ཆགས་འདི་མི་གློད།།
ཕན་ཚུན་ཡིད་ཆེས་ཀྱི་ཁྲོད་ནས།།
འཁོར་བའི་བདེ་སྐྱིད་དེ་འཚོལ་འགྲོ།།
འུ་གཉིས་བརྩེ་སེམས་ཀྱིས་སྦྲེལ་ཡོད།།
ཕན་ཚུན་རྒྱང་བཀྱེད་དེ་མི་ཆོག །
བྲང་དང་བྲང་ཁ་ཟུང་སྦྱར་ནས།།
སྲིད་པའི་རྒྱ་གྲོང་དེ་ཉུལ་ཆོག །
འུ་གཉིས་ཡིད་སེམས་གཉིས་འདྲེས་ཡོད།།
གསོན་བཞིན་གྱིས་བྲལ་ཞིག་མི་རུང༌།།
ལག་ཟུང་དམ་པོ་རུ་འཇུས་ནས།།
མདུན་གྱི་ལམ་ཕྲན་དག་བརྒལ་དགོས།།
༡༤/༡༠/༣/ཉིན།
132



དུང་བ་རློན་པ།
རྫོང་བཙན་གྱི་བརྩེ་གླུ།
སྔ་མའི་ལས་ཀྱི་བག་ཆགས།།
ལྷ་སའི་ཡུལ་ནས་སད་བྱུང་
།།
ང་དང་སྙིང་སྡུག་དཔལ་ལྷ།།
བར་སྐོར་ལམ་ནས་མཇལ་བྱུང་།།
མཛེས་པའི་ཟུར་མིག་ཅིག་དང་།།
སྒེག་འགྲོས་སྟངས་ཀ་དེ་ཚོས།།
ཁོ་བོའི་དམར་ཆུང་སྙིང་འདི། །
ཁྱེད་ཀྱི་ཕྱོགས་སུ་བཀུག་སོང་།།
ཕར་དགའ་ཚུར་འཐད་དེ་དང་།།
ཡིད་སེམས་གཅིག་འདྲེས་སོང་བས།།
ང་དང་སྙིང་སྡུག་དཔལ་ལྷ།།
ལས་འཕྲོས་མདུད་པ་བརྒྱབས་ཡོད།།
འཁོར་བའི་མཛེས་སྡུག་གླེང་བཞིན།།
མི་ཚེའི་སྐྱིད་ལ་རོལ་སྐབས།།
ཡུམ་ཆེན་དམག་ཟོར་རྒྱལ་མོས།།
མི་འདོད་བཙན་གྱིས་ཕྲལ་སོང་།།
ཕན་ཚུན་འཁོན་འགྲས་མེད་ཅིང་།།
བརྩེ་གདུང་ལྷད་མེད་ཡིན་ཀྱང༌།།
133



རྟོག་འགྱུ།
ཐོལ་གྱིས་འདི་ལྟར་འབྲལ་བ།།
བསམ་ནག་ལས་ཀྱི་བཀོད་པ།།
གསར་སྐྱེས་ཕོ་མོ་ཟུང་འདི།།
བཙན་གྱིས་སོ་སོར་ཕྲལ་ན།།
ཨ་མ་དམག་ཟོར་རྒྱལ་མོ།།
སྡིག་ཉེས་ཅི་འདྲའི་ཆེ་བ།།
ཁྱོད་ནི་གཙང་བོའི་ཕ་རོལ།།
ང་ནི་ཆུ་བོའི་ཚུར་ཀ
སེམས་དང་སེམས་པ་སྦྲེལ་ཡང༌།།
ལུས་པོ་ཐུག་ཐབས་མི་འདུག
གཅེས་གཅེས་སྙིང་གི་དཔལ་ལྷ།།
ཟླ་མེད་ཁེར་རྐྱང་འདུག་ས།།
ལྷ་སའི་གཙུག་ལག་ཁང་དུ།།
ཡིད་སེམས་སུན་པ་ཨེ་བྱུང་།།
ང་ནི་ཁྱེད་ཉིད་དྲན་བཞིན།།
གདུང་བ་རུམ་གང་ཁྱེར་ནས།།
བས་མཐའ་གྲིབ་ཚེ་གླིང་དུ།།
ལུས་སེམས་སྐྱོ་བས་ལྗིད་ཡོད།།
སྐྱོ་བའི་ལས་དབང་འདི་ལ།།
དཔལ་ལྷ་ཡི་ཐང་མ་ཆད།།
བཅུ་པའི་བཅོ་ལྔ་ཉིན་མོར།།
འུ་གཉིས་སླར་ཡང་འཕྲད་ཡོང་།།
134



————དུང་བ་རློན་པ།
མི་འདོད་རྒྱང་བཀྱེད་དེ་མ་གནང་།།
བརྩེ་བའི་ཐག་སྣེ་རུ་འཁྱུད་དང་།།
མདུན་གྱི་ལམ་བུ་འདི་ཉུལ་ནས།།
འུ་གཉིས་རྒྱང་རིང་ན་ཆས་འགྲོ།།
ལས་ཀྱི་བཀའ་ཆད་ཅིག་ཕོག་དུས།།
འཁོར་བའི་གྲུ་ཁ་རུ་བརྫངས་འདུག །
འོན་ཀྱང་ཁྱོད་ཉིད་དང་ཕྲད་པས།།
ངལ་དུབ་སངས་རོགས་ཤིག་རྙེད་སོང་།།
ཁྱོད་དང་འགྲོག་སྐལ་ཞིག་བྱུང་ན།།
མི་ཁའི་ལྷགས་རླུང་གིས་གཙེས་ཤིང་།།
གཞན་གྱིས་འཕྱ་སྨོད་དེ་རྒོད་ཀྱང་།།
རང་སེམས་འགྱོད་གདུང་གིས་མི་མནར།།
135
135



རྟོག་འགྱུ།
བྲང་ཁའི་གཏིང་རིམ་ན་ལྡིང་བའི།།
སྙིང་གི་ཚིལ་ལུ་དེ་ཁྱོད་ཡིན།།
འདི་ནས་གཤིན་ཡུལ་དུ་སླེབས་ཀྱང་།།
གཏན་དུ་བརྗེད་ཐབས་ཤིག་མེད་དོ།།
སྔོན་སོང་བག་ཆགས་དེ་མ་སྲབ།།
ཕར་དགའ་ཚུལ་འཐད་ཅིག་ཡོད་ན།།
བགྲོད་སའི་ལམ་འཕྲང་དེ་དོག་ཀྱང་།།
གང་ལ་འཇིགས་སྣང་ཞིག་མི་དགོས།།
༡༣/༡༢/༧/ཉིན།
136



དུང་བ་རློན་པ།
སྙིང་ཉེ་ལགས།
གཏན་དུ་བདེ་མོ།
ས་ཐག་རིང་པོའི་ཡུལ་ན་བཞུགས་པའི།།
གཅེས་གཅེས་བརྩེ་བའི་སྙིང་གི་དུམ་ཡ།།
ཉིན་དང་མཚན་གྱི་བར་གླཊ་དེ་ནས།།
དྲན་པའི་གདུང་བ་ཐེག་པ་དཀའ་ཡི།།
ལོ་དང་ཟླ་བ་རིམ་གྱིས་བཞུད་ཅིང་།།
མི་ཚེ་ཟེར་བ་ཡུད་ཀྱིས་ཆས་ཀྱང་།།
ནམ་ཡང་སྙིང་གི་ཁོང་ལ་རྩེན་པའི།།
ཡིད་ཀྱི་ལྷ་མོ་ཁྱོད་ལས་སུ་མེད།།
ཁྱོད་ལ་དགའ་བ་འགྱུར་མེད་ཡིན་ཟེར།།
བཤད་པའི་གཏམ་དེ་བདེན་པ་ཡིན་ན།།
འཁྲེང་བའི་ཕྱིར་མིག་ཙམ་ཞིག་མེད་པར།།
ང་དང་འདི་ལྟར་འབྲལ་དོན་ཅི་ཞིག །
137



རྟོག་འགྱུ།
སྐྱིད་སྡུག་འཐབ་པའི་ལོ་ཟླ་དེ་དང༌།།
དགའ་སྐྱོ་འདྲེས་པའི་མི་ཚེ་ཁྲོད་ནས།།
བདག་ནི་ཁྱོད་ལ་ཆེས་ཆེར་དགའ་བས།།
དུང་བའི་ཞགས་པས་གློད་ཐབས་མི་འདུག །
ཕར་ལ་དགའ་ཞིང་ཚུལ་དུ་འཐད་པས།།
ཡིད་ཀྱི་ཆུ་མོ་ལྷན་དུ་འདྲེས་ཡོད།།
འོན་ཀྱང་བསམ་པའི་ཡུལ་ལ་མེད་པའི།།
དབང་ཆེན་ལས་ཀྱིས་བཀོད་པ་བཙན་སོང་།།
ཅིས་ཀྱང་ཁྱོད་ཉིད་ཆས་པར་འདོད་ན།།
མདུན་དུ་ཡོང་ནས་རྒོལ་བ་མེད་ལ།།
རྒྱབ་ཀྱི་ཕྱོཊ་ནས་འཐེན་ན་མི་འདོད།།
འགྲོ་ཞིང་འདུག་པའི་རང་དབང་སྟེར་རོ།།
འདས་པའི་དོན་ལ་ཕྱིར་དྲན་མ་བྱེད།།
སྐྱོ་བའི་སྣང་བ་ཡང་ཡང་སྦྱིན་ཡོང་།།
མ་འོངས་འཚོ་བ་ཡིད་ལ་འཆང་བཞིན།།
དལ་ལྷོད་མེད་པར་ཅིས་ཀྱང་རེམས་ཤིག །
138



དུང་བ་རློན་པ།
ཁྱོད་ཀྱི་མི་ཚེ་བདེ་ཞིང་སྐྱིད་ན།།
བདག་གི་སེམས་ཀྱི་སྨོན་འདུན་ཡིན་སོང་།།
ཁྱོད་ཀྱི་འཚོ་བར་དྲོད་ཁོལ་མཆིས་ན།།
ས་མཐའི་འཁྱམ་པོའི་བསམ་དོན་དེ་ཡིན།།
སྣང་མ་མི་རྟག་དབྱར་ཁའི་གནམ་ངོ༌།།
ངེས་བརྟན་མེད་པ་འཁོར་བའི་ཆོས་ཉིད།།
འཇིག་རྟེན་འདི་ནས་འདི་ལྟར་གྱེས་ཀྱང་།།
ཕྱི་མའི་འཕྲང་ནས་མཇལ་བར་སྨོན་ཡོད།།
༡༤/༣/༢༨/ཉིན།
139



འཁྲེང་སེམས་དུ་མ།
རི་འདི་ཚོའི་ཕར་ནང་ན། །
སྤྲིན་དཀར་ལེབ་ལེབ་དེ་ཡི་མར་ཞབས་ན།།
སྒང་སྒང་རི་བོ་འདི་ཚོའི་ཕར་ནང་ན།།
རྒྱང་རིང་བུ་ལ་འཁྲེང་བའི་སེམས་པ་ཅན།།
ལོ་ཟླ་མཛུབ་རྩེར་བགྲང་བའི་ཕ་མ་ཡོད།།
དལ་འབབ་ཆུ་བོ་འདི་ཡི་ཕ་རོལ་ན།།
གནམ་སའི་སྣེ་མོ་འདྲེས་པའི་ཁ་མཚམས་ན།།
ནང་མི་གྱེས་བྲལ་སོང་བའི་དྲན་གདུང་གིས།།
སྐྲ་ལོར་དཀར་ཐིག་འབབ་པའི་ཕ་མ་ཡོད།།
ཕར་གྱི་གངས་རི་འདི་ཡིས་མ་བསྒྲིབས་ན།།
རྒྱ་ཆེན་ཡུལ་ལུང་འདི་ཚོས་མ་བསྐལ་ན།།
མིག་ཟུང་བུ་ལ་ཕྱོགས་པའི་ཕ་མ་ཡི།།
ཡིད་འོང་ཞལ་རས་དེ་ཉིད་མི་མཇལ་ལམ།།
སྤྲིན་འདིའི་སྟེང་ལ་འཛེགས་ནས་ལྟ་བ་དང་།།
ཡང་ན་རི་བོའི་མགོ་འདི་ཅུང་དམའ་ན།།
143



རྟོག་འགྱུ།
མ་མཐོང་ཡུན་རིང་སོང་བའི་ཕ་མ་ཡི།།
བག་དྲོའི་ཚུགས་ཀ་དེ་ཉིད་མི་རིག་གམ།།
དབང་ཆེས་ལས་ཀྱིས་སོ་སོར་མ་ཕྲལ་ཞིང༌།།
ཡུལ་ཆོད་རྒྱང་གིས་བསྐལ་བར་མ་ཡོད་ན།།
ས་མཐའི་འཚོ་བས་གཙེས་པའི་ཁེར་རྐྱང་ང་།།
ད་ལྟ་ཕ་མའི་འཁྲིས་སུ་མི་ཡོད་དམ།།
ཞོགས་པའི་སྐྱ་རེངས་ལྡང་ན་ཕ་མ་དྲན།།
དགོང་ཁའི་ཉི་མ་ནུབ་དུས་ཕ་མ་དྲན།།
ཉིན་མཚན་ཁོར་མོ་ཡུག་ཏུ་ཕ་མ་དྲན།།
ཕ་མ་ཟུང་ནི་བདག་གི་དྲན་ཤིང་ལགས།།
ཅང་མེད་གཅེར་བུར་མི་ཡུལ་ཉུལ་བའི་དུས།།
ཡོད་ཚད་བུ་ལ་སྦྱིན་པའི་སྙིང་སྟོབས་ཅན།།
ལྷ་ལྡན་ཡུལ་ན་བཞུགས་པའི་ཕ་མ་ཡི།།
གཞལ་ན་ཕ་མཐའ་མེད་པའི་བཀའ་དྲིན་དྲན།།
༡༤/༤/༢༢/ཉིན།
744



འཁྲེང་སེམས་དུ་མ།
རང་ཡུལ་དྲན་པ་དགུ་རྩེག་
ཆར་ཟིམ་ཟིམ་དགུང་ནས་མ་གཏོར་རོགས།།
འདིའི་འབབ་འགྲོས་རིག་ན་དོན་མེད་སྐྱོ།།
སྤྲིན་སྨུག་པས་རི་མགོ་མ་འཐུམ་རོགས།།
འདི་མཐོང་ན་ཕ་ཡུལ་ལྷག་ཏུ་དྲན།།
ཆུ་ཆར་བའི་ཤག་སྒྲ་མ་སྒྲོག་རོཊ། །
འདི་ཐོས་ན་འབྲོག་པའི་འཚོ་བ་དྲན།།
བྱ་ཁུ་ལོའི་གསུང་སྐད་མ་ཆེ་རོགས།།
འདི་གོ་ན་བྱམས་པའི་རྫི་གླུ་དྲན།།
རླུང་བསིལ་བུ་ཁད་ཀྱིས་མ་ལྡང་རོགས།།
འདི་ལུས་ལ་རེག་ན་བསིལ་ལྗོངས་དྲན།།
རྩྭ་རྩེ་མོའི་ཟིལ་བ་མ་སྒུལ་རོགས།།
འདི་རྐང་མགོར་ཕོག་ན་རྩྭ་ཐང་དྲན།།
གནམ་སྔོན་པོ་ད་ནི་མ་ངུ་རོགས།།
ཁྱོད་ངུས་ན་ང་ཡང་དུ་སྙིང་འདོད།།
སྤྲིན་སྨུག་པས་ངོ་ནག་མ་སྟོན་རོཊ།།
ངའི་ཁོག་ན་སྐྱོ་བ་ཇེ་འཐིབ་རེད།།
145



རྟོག་འགྱུ།
སྒང་ལ་ཁ་ཕྱིན་ཆད་མིག་ཉུལ་བྱས།།
འཁྲིས་གཙང་བོའི་སྒྲ་ལ་ནན་གྱིས་ཉན།།
གང་ཅི་ཞིག་མཐོང་ཡང་བློང་བློང་བོར།།
ཞེ་གདིང་གི་སྐྱོ་སྣང་འགོག་ཐབས་བྲལ།།
༡༤/༧/༢༣/ཉིན།
ཟླ་འོད་འོག་གི་དྲན་གདུང༌།
དོ་ནུབ་སྐྱོ་སངས་ཆས་པའི་ལམ་ཁ་འདི་ནས།།
རྒྱང་རིང་ཨ་མའི་ཕྱོགས་སུ་ཕྱིར་དྲན་བྱས་ཡོད།།
ལང་ལོང་སྤྲིན་པའི་ཕག་གི་བསིལ་ཟེར་ཅན་པོ།།
ང་དང་ཨ་མའི་ལས་དབང་ཅི་འདྲའི་མཚུངས་པ།།
ལྕི་མོ་དྲན་གདུང་ཞིག་གིས་སེམས་པ་མནར་བཞིན།།
གོམ་ཁ་འཁྱར་མ་འཁྱོར་གྱིས་ལམ་ལ་ཆས་པའི།།
མཚན་གུང་ཟླ་བའི་འོག་གི་བྱེས་སོང་འཁྱམས་པོ།།
རབ་རིབ་སྣང་བ་ཞིག་གིས་ལུས་སེམས་སྦྲིད་འདུག
146



འཁྲེང་སེམས་དུ་མ།
སིམ་སིམ་ལུས་ལ་ཐིམ་པའི་རླུང་བུ་འཇམ་པོ།།
མ་ཡིས་བུ་ལ་གནང་བའི་དངོས་གྲུབ་ཡིན་ནམ།།
ཀླད་ནས་ཐུར་དུ་འཕྱང་བའི་ཟླ་བའི་ཟེགས་མ།།
ཨ་མས་བུ་ལ་སྲིང་བའི་ལག་ཟུང་ཨེ་རེད།།
བག་དྲོའི་བཞིན་རས་དྲན་ན་སྐྱིད་ཅིག་འདུག་པ།།
ཨ་མས་བུ་ལ་བཅངས་བའི་བརྩེ་བ་ཡིན་ནམ།།
ནམ་ཡང་ཁྱེད་དང་ལྷན་དུ་འགྲོག་སྙིང་འདོད་པ།།
མ་ཡིས་བུ་ལ་བྱམས་པའི་ལན་པ་ཨེ་རེད།།
མདུན་ནས་རྒྱང་ལ་དོད་པའི་ལམ་ཁ་བདེ་མོ།།
བདག་གི་ཆེད་དུ་དཔྱངས་པའི་རེ་སྨོན་ཡིན་ནམ།།
ཡང་དང་བསྐྱར་དུ་འཆར་བའི་སྣང་བ་འདི་ཉིད།།
ང་དང་ཨ་མའི་འབྲེལ་ཐག་ཟབ་པས་ཨེ་རེད།།
རྒྱལ་སྤྱི་མ་ཡུམ་དུས་ཆེན་ཐུག་ལ་ཉེ་བའི་༡༤/༥/༡༡/ཉིན་གྱི་མཚན་མོར་སྐྱོ་
སངས་ཆས་པའི་ལམ་ཁ་ནས་ཨ་མ་ཤིན་ཏུ་དྲན་རྐྱེན་ཞིག་གིས་བགྱིས་སོ།།
སངས་རྒྱས་
147



རྟོག་འགྱུ།
བརྩེ་བའི་གྲོགས་པོ་ཞིག
སྔ་མའི་ལས་ཀྱི་རྨུ་ཐག་མ་ཆད་ཅིང་།།
བཞག་ཟིན་བག་ཆགས་གཏན་དུ་མ་ཡལ་བས།།
མུ་ཁྱུད་གངས་ཀྱིས་བསྐོར་བའི་ཕ་ཡུལ་ན།།
ངེད་གཉི་འཚོ་བའི་མགོ་བོ་ལྷན་དུ་འབུས།།
ཡིད་འོང་བརྗིད་ཀྱིས་འགྱིང་བའི་དགོན་འདབས་ནས།།
ཀ་མད་སུམ་ཅུའི་དབྱངས་རྟ་ལྷང་ལྷང་གྱེར།།
ཟླ་མེད་དགེ་རྒན་དམ་པའི་བྱམས་བརྩེའི་འོག །
མི་ཚེའི་ལམ་བུར་འོད་སྣང་ལྷན་དུ་བཙལ།།
དེ་ལྟར་ཀྱག་ཀྱོག་ལམ་ཕྲན་བརྒྱུད་ནས་འོངས།།
སྐྱིད་སྡུག་དགའ་སྐྱོའི་ཚོར་བ་མཉམ་དུ་མྱངས།།
ང་དང་ཁྱོད་ཀྱི་ཆུང་དུས་ལེ་འུ་དེར།།
ད་དུང་འགོག་མེད་ཕྱིར་དྲན་ཡང་ཡང་ཤོར།།
དྭངས་བའི་ཡིད་ཀྱི་མཚོ་མོ་མ་ཉོག་ཅིང་།།
ལྷད་མེད་མཛའ་བརྩེའི་མདུད་རྒྱ་མ་ལྷོད་ཀྱང་།།
148



འཁྲེང་སེམས་དུ་མ།
ཟློག་མེད་གནམ་གྱི་རྒྱལ་མོའི་བཀའ་ལུང་བཞིན།།
རེ་ཞིག་གཟུགས་དྲུག་ལུས་དེ་སོ་སོར་གྱེས།།
མི་འདོད་ས་མཐའི་ཡུལ་འདིར་གྱུར་ན་ཡང་།།
ནང་གི་འཁྲེང་ཞེན་ཁྱེད་ཀྱི་གམ་དུ་ཡོད།།
མི་རིང་ཆོས་ལྡན་ཁ་བའི་ཞིང་ཁམས་སུ།། །
ལྷན་འཛོམས་དགའ་སྤྲོའི་དུས་བཟང་འཆར་བར་སྨོན།།
༡༣/༨/༢༩/ཉིན།
གྲོགས་དང་གྲོགས་ཀྱི་བརྩེ་འདང་།
མཐོན་པོ་ཡི་གོ་སར་སྙེག་པའི་ཚེ།།
ཡོད་ཚད་ཀྱི་དགྱེས་འཛུམ་ཁྱོད་ལ་ཕྱོགས།།
དཀའ་སྡུག་གི་རྫོབ་ཏུ་ལྷུང་བའི་དུས།།
སེམས་མཐུན་གྱི་མི་བུ་རེ་ཟུང་ཙམ།།
ཐེར་ཟུག་གི་ཆོས་ཤིག་མ་ཡོད་པའི།།
མི་ཡུལ་གྱི་ལས་དབང་དགོད་རེ་བྲོ།།
མི་བརྟན་པའི་དར་རྒུད་སོ་ཁ་ནས།།
མི་འགྱུར་བའི་གཏན་གྲོགས་ཉུང་ངུ་ཞིག །
149



རྟོག་འགྱུ་
སྔོན་སོང་གི་བག་ཆགས་མ་སྲབ་ལ།།
ཡ་ཁོག་གི་དུང་ཞེན་མ་ཆུང་ཞིང་།།
དོན་དམ་གྱི་རམ་འདེཊ་མ་ལྷོད་པའི།།
བློས་ཐུབ་ཀྱི་གྲོཊ་དག་གཙིཊ་སུ་འཛིན།།
སྒམ་ཚུགས་ཀྱི་མི་གཞི་གཤིས་སུ་མངའ།།
དཀྱེལ་ཡངས་ཀྱི་ལྟ་བ་རྒྱུད་ལ་ལྡན།།
ངང་རྒྱུད་དང་ཕྱི་ཐག་རིང་བའི་མི།།
ཇི་སྲིད་དུ་གྲོགས་ཀྱི་དང་རྩེ་ལགས།།
ཚེ་སྲོག་གི་རྒྱུ་བ་མ་འགག་ཅིང་།།
འཚོ་བྱེད་ཀྱི་ཟུངས་ཁྲག་མ་བསྐམས་བར།།
ལྷད་མེད་དེ་གྲོགས་ཀྱི་བརྩེ་སེམས་དག །
ཡ་ཆུང་ནས་གཅེས་ཤིང་འདང་རེ་ཆེ།།
༡༣/༡༡/༦/ཉིན།
15



འཁྲེང་སེམས་དུ་མ།
ཡ
ག ་ས་འདམ་བག་ལ་ཡལ་རག་ལས་པ་ ermའ་ཤག་དམ་པ་སངས་ལ་གསང་བ་་་་་་་་་
ཨ་མའི་བཀའ་དྲིན་དྲན་པ།
རྒྱང་རིང་ཡུལ་གྱིས་བསྐལ་བའི་གཞིས་ཁྱིམ་ན།།
རེ་སྒུག་ལོ་ཟླས་མནར་བའི་མ་ལོ་ཁྱེད།།
རྒྱུས་མེད་བས་མཐའ་འགྲིམ་པའི་ཁེར་རྐྱང་ངའི།།
ཟུར་གསུམ་དམར་ཆུང་སྙིང་གི་འཁྲི་ཤིང་ཡིན།།
གཞལ་དུ་མེད་པ་ཁྱེད་ཀྱི་བཀའ་དྲིན་དང་།
འགྲན་ཟླ་དབེན་པ་ཁྱེད་ཀྱི་བྱམས་བརྩེའི་ཁྲོད།།
རྐང་གཉིས་ལུས་འདི་དོན་ལྡན་འགྱུར་བ་ཡང་།།
ཇི་སྲིད་ནམ་གྱི་བར་དུ་བརྗེད་མི་བཏུབ།།
མགོ་བོའི་སྐྲ་ལོ་གཡས་འཁྱིལ་དུང་བཞིན་དཀར།།
མཛེས་པའི་བཞིན་རས་མི་འདོད་གཉེར་མས་སྒྲིབ།།
གཟུགས་དྲུག་ལུས་པོ་རྒས་ཤིང་འཁོཊ་པ་ཡང་།།
བདག་གི་དོན་དུ་ཡིན་པ་རྟོགས་ནས་ཡོད།།
ཕྱི་ཡི་ལུས་པོ་ས་མཐར་གྱུར་ན་ཡང་།།
ནང་གི་སེམས་པ་ཁྱེད་ཀྱི་གམ་དུ་འཁྲེང་།།
ནམ་ཞིག་ནུས་མཐུ་མཆིས་པའི་དུས་བྱུང་ན།།
ཁྱེད་ལ་དྲིན་ལན་འཇལ་མིན་ཐེ་མི་ཚོམ།།
༡༣/༩/༢༠/ཉིན།
15



རྟོག་འགྱུ།
ཨ་ཕ། ཁྱོད་འཚོ་དགོས།
མི་ཚེའི་འགྲུལ་བཞུད་ནང་ནས།།
མཐོ་དམན་སུ་དང་ཕྲད་ཀྱང་།།
ཐུགས་སེམས་དཀར་བའི་ཨ་ཕ།།
ཁྱོད་ལུས་གསལ་ཐང་ཡིན་དགོས།།
ད་ནངས་སྔ་མོར་ལངས་ནས།།
དོ་ནུབ་མ་ཉལ་བར་དུ། །
དཀོན་མཆོག་ཁོ་ན་གླེང་མཁན།།
ཨ་ཕ་ཁྱོད་ཉིད་མིན་ནམ།།
སུ་ལ་ངན་སེམས་མ་བསགས།།
གང་ལ་ཕོག་ཐུག་མ་མྱོང་།།
ནམ་ཡང་དྲང་པོར་གནས་མཁན།།
ཨ་ཕ་ཁྱོད་ཉིད་མིན་ནམ།།
འདི་དང་ཕྱི་མ་ཀུན་ཏུ།།
ཐམས་ཅད་བདེ་ཤོག་ཟེར་ནས།།
ལྷ་གསོལ་ཀླུ་གསོལ་བྱེད་མཁན།།
ཨ་ཕ་ཁྱོད་ཉིད་མིན་ནམ།།
152



འཁྲེང་སེམས་དུ་མ།
སྙིང་རྗེ་ཟེར་བ་མཆིས་ཤིང་།།
ཐུགས་རྗེ་ཞེས་པ་ཡོད་ན།།
དད་དམ་འགྱུར་མེད་ཡིན་པའི།།
ཨ་ཕ་ཁྱོད་ཉིད་བདེ་དགོས།།
རེ་སྒུག་སེམས་ལ་ཉར་ཞིང་།།
ལྷན་འཛོམས་དུས་སུ་སྒུག་པའི།།
ས་མཐའི་གཅེས་ཕྲུག་བསམས་ན།།
ཨ་ཕ་ཁྱོད་ཉིད་འདུག་དགོས།།
ལུས་པོ་རྒྱང་གིས་ཆོད་ཀྱང་།།
སེམས་པ་ཁྱོད་ལ་འཁྲེང་བའི།།
བུ་ངའི་ཡིད་ཀྱི་དྲན་ཤིང་
།།
ཨ་ཕ་ཁྱོད་ཉིད་ཡོད་དགོས།།
ལས་འབྲས་བདེན་པ་ཡིན་ཞིང་།།
རྟེན་འབྲེལ་རྫུན་པ་མིན་ན།།
ད་དུང་ལོ་མང་ཞིག་ཏུ། །
ཨ་ཕ་ཁྱོད་ཉིད་འཚོ་དགོས།།
༡༤/༢/༢༠/ཉིན། ཨ་ཕ་ཅུང་ཟད་ན་བ་གོ་རྗེས་སུ།
153



རྟོག་འགྱུ་
མཐོ་སྒང་ལ་ཤོར་བའི་ཕྱིར་མིག་
སྤྲིན་དཀར་ལིང་ལིང་རྒྱུ་བའི་མར་འོག་སྟེ།།
ཕ་མཐའ་གཞལ་དུ་མེད་པའི་ཐང་ཆེན་ནས།།
རྐང་གཉིས་གྲལ་དུ་འཚང་བའི་རྣམ་ཤེས་འདིས།།
མཐོ་སྒང་འབྲོག་པའི་ལྷིང་འཇགས་དཀྲོགས་མྱོང་ཡོད།།
ཡིད་འོང་མེ་ཏོག་འཛུམ་སའི་སྤང་ལྗོངས་ཏེ།།
གཙང་ཆེན་དལ་གྱིས་བཞུད་པའི་འགྲམ་ངོགས་སུ།།
ནོར་གནག་རྐང་རྗེས་བདས་པའི་ལོ་ཟླའི་ཁྲོད།།
སྐྱིད་དུས་འཚོ་བ་དབྱངས་སུ་གྱེར་མྱོང་ཡོད།།
ཕྱོགས་རིས་ནག་པོའི་རུ་དཔུང་མ་འབྱོར་ལ།།
རེ་དོགས་བཙན་པོས་ལུས་སེམས་མ་སྦྲེད་དུས།།
བརྗིད་ཀྱིས་འགྱིང་བའི་སྦྲ་གུར་སྨུག་པོ་དེ།།
རྒྱལ་ཁའི་དགོད་སྒྲ་ཞིག་གིས་བསྐངས་མྱོང་ཡོད།།
154



འཁྲེང་སེམས་དུ་མ་
མ་འོངས་ལམ་བུར་འདང་ཞིག་མ་ཡོད་ལ།།
འགྲན་རྩོད་དོ་རའི་ནང་དུ་མ་འཛུལ་གོང་།།
དཀར་ནག་ཕྱུགས་ལུག་འཁྱིལ་བའི་ལྷས་འདབས་ནས།།
ང་དང་བརྩེ་གྲོགས་གར་དུ་རྩེན་མྱོང་ཡོད།།
འཚོ་བ་དགའ་སྤྲོས་མྱོས་པའི་དབྱར་དུས་སུ།།
བཙན་པོ་གནམ་གྱི་རྒྱལ་མོ་ཁྲོ་དུས་དེར།།
གཅེས་པའི་ཡབ་ཡུམ་ཟུང་དང་མིང་སྲིང་ལ།།
གྱེས་ཁའི་མིག་ཆུ་འཇིངས་སུ་བསྐྱིལ་མྱོང་ཡོད།།
ངེས་གཏན་མེད་པའི་ལས་ཀྱི་གྲུ་ཟུར་ནས།།
འཚོ་བའི་རྡོག་མགོ་ཆ་མེད་ཡུལ་དུ་སྤོས།།
ཁེར་རྐྱང་འཚོ་བ་པང་དུ་ལེན་དུས་འདིར།།
ཆས་ཟིན་ལོ་ཟླ་ཞིག་ལ་ཕྱིར་དྲན་ཤོར།།
༡༣/༧/༡༤/ཉིན།
755



རྟོག་འགྱུ།
མདོ་ཁམས་བརྒྱད་པ་རྗེས་དྲན།
དཀར་པོ་གངས་ཀྱིས་མུ་ཁྱུད་བསྐོར་བའི་ཕ་གཞིས་ཁ་བའི་ཡུལ་ལྗོངས་སུ།།
སྲིད་ན་དཀོན་པའི་སྙིཊ་དུས་སེམས་དཔའ་མདོ་ཁམས་བརྒྱད་པའི་མཚན་དཔེ་བཞད།།
ཡང་དག་དྲི་བྲལ་བསྟན་པའི་བ་དན་ས་ཆེན་འདི་ཡི་མཁའ་རུ་བསྒྲེངས། །
གཏད་སོ་མེད་ཅིང་གཏོལ་དང་བྲལ་བའི་འགྲོ་ཀུན་ཆོས་ཀྱིས་ཚིམས་པར་བྱས།།
དར་རྒུད་སྐྱེན་པའི་ཁ་བའི་ལྗོངས་ཀྱི་ལས་དབང་གཟིགས་ནས་ནམ་ཞིག་ཏུ།།
ཧི་མ་ལ་ཡི་རི་བོ་བརྒལ་ནས་འཕགས་པའི་ཡུལ་དུ་ཞབས་ཟུང་བཀོད།།
རིས་མེད་དགོན་ཆེན་སྦག་སར་ཆོས་སྒར་ཆག་བཏབ་མཛད་ཅིང་རྒྱལ་བསྟན་སྤེལ།།
འཕགས་པའི་ཡུལ་དུ་བསྟན་པའི་མེ་རོ་སླར་ཡང་སྦར་མཁན་ཐོག་མ་ཁྱེད།།
མི་གཞི་བཟང་ཞིང་ཐབས་མཁས་ཆེ་བས་ཐུཊ་ཀྱི་སྲས་པོ་ཁྱེད་ལ་མོད།།
བྱང་ཆུབ་སེམས་གཉིས་རྒྱུད་ལ་འབྱོངས་པས་རྐང་གཉིས་ཡོད་ཚད་ཁྱེད་ལ་གུས།།
དཔའ་དང་རྩལ་ལ་མངའ་དབང་འབྱོར་བས་འདྲེ་སྲིན་ཚོགས་ཀྱང་སྙིང་རྩ་འདར།།
མདོར་ན་ཁྱེད་ནི་ས་ཐོབ་སེམས་དཔའ་བསམ་བཞིན་ཕེབས་པ་མི་ཡི་རྗེ།།
གསེར་གྱི་གཞལ་ཡང་དོ་ཟླ་མིན་པའི་གཟི་འོད་འཕྲོ་བའི་མཛད་འཕྲིན་ཏེ།།
ནང་བསྟན་འདི་ལ་བཅངས་བའི་ཐུགས་བརྩེ་དམར་ཆུང་སྙིང་ལ་བསྐྱིལ་ནས་ཡོད།།
156



འཁྲེང་སེམས་དུ་མ།
བོད་ལ་གཅེས་ཤིང་ཞེན་པ་དཀར་བས་ཁྱེད་ཀྱིས་བཞག་པའི་སྐུ་དྲིན་དེ།།
ས་ཡ་དྲུག་གིས་བསྙེལ་བ་མ་མཆིས་རྐང་དང་རུས་ལ་འཐིམ་ནས་འདུག །
སྐྱོ་སྡུག་སྟོང་གི་ཁ་ཆུ་བཞུར་ཞིང་མུན་པ་འཐིབ་པའི་ལོ་ནག་དེར།།
དམ་པའི་ཆོས་ལ་ཕྱག་རྗེས་ཆེ་ཞིང་ཞབས་རྗེས་དཀར་བའི་སྐྱེས་ཆེན་ཞིག །
ས་སྟེང་འདི་ནས་གཏན་དུ་ཆས་པའི་ངང་ཚུལ་དྲན་ན་རང་སེམས་འདི། །
སྡུག་གིས་གཙེ་ཞིང་སྐྱོ་བས་མི་མནར་རང་དབང་ཟེར་བ་གང་དུ་མཆིས།།
༡༣/༡/༡༩/ཉིན།
མ་ལ་འཁྲེང་བའི་སེམས་པ།
ཨ་མ་ཁྱོད་ཀྱི་གམ་ན་བདེ་ཡང་ལྷོད་ཀྱིས་སྡོད་ཁོམ་མ་བྱུང་ལ།།
ཨ་མ་ཁྱོད་ཀྱི་པང་དུ་སྐྱིད་ཀྱང་གཏན་དུ་གནས་པའི་སྐལ་བ་ཕྲ།།
ཨ་མ་ཁྱོད་ཀྱི་གཤིས་ཀ་འཇམ་ཡང་ཡུན་རིང་ལྷན་དུ་འགྲོགས་པ་མེད།།
ཨ་མ་ཁྱོད་ཀྱི་གསུང་སྐད་དེ་ཡང་རྒྱང་ཆོད་ཡུལ་གྱིས་བསྐལ་ནས་ཡོད།།
གྱེས་བྲལ་སེམས་ཀྱི་གདུང་བའི་དབུས་ནས་ཁྱེད་ཀྱི་སྣང་བརྙན་ཡང་ཡང་འཆར།།
ལོ་དང་ཟླ་བའི་བང་རིམ་བརྩེགས་ནས་འཕྲད་པའི་ནམ་ཟླར་རེ་ཞིང་སྒུག
དུས་བཞི་ཡིད་ཀྱི་དྲན་ཤིང་དེ་ཡང་བརྩེ་བའི་མ་ལས་སུ་ཞིག་སྟེ།།
མི་ཚེ་འདི་ཡི་འགྲུལ་བཞུད་ཁྲོད་ནས་ཁྱེད་ཉིད་མ་དྲན་ཉིན་གཅིག་མེད།།
157



རྟོག་འགྱུ།
ཕ་ཡུལ་ཕྱོགས་སུ་ཕྱིར་མིག་ཅེར་ཞིང་འདས་དོན་འཚོ་བ་ཡིད་ལ་འཆར།།
མགོ་ཐོག་སྤྲིན་འདི་ང་རང་ཡིན་ན་ཁྱེད་ཀྱི་ཕྱོགས་སུ་ཆས་འགྲོ་བསམ།།
ཅི་སྟེ་བདག་ལ་གཤོག་ཟུང་ཐོགས་ན་ཁྱེད་ཀྱི་འཁྲིས་སུ་འཕུར་ན་འདོད།།
འོན་ཀྱང་བདག་ནི་ས་མཐར་གྱུར་བའི་ནུས་མེད་ཉམ་ཆུང་ཁེར་རྐྱང་ཞིག །
ཁྱེད་ཉིད་དྲན་གདུང་དབྱངས་སུ་གྱེར་ཡོད་གསན་པ་ཨེ་བྱུང་ཀྱེ་ཀྱེ་མ།།
བདག་གི་རྣམ་ཤེས་ཁྱོད་ལ་འཁྲེང་ཡོད་ཚོར་བ་ཨེ་བྱུང་བརྩེ་བའི་མ།།
ཁྱེད་དང་བྲལ་བས་སྡུག་གིས་གཙེ་ཡོད་མཁྱེན་པ་ཨེ་བྱུང་བྱམས་ལྡན་མ།།
ཁྱོད་ཉིད་མེད་པའི་འཚོ་བ་འདི་ནི་ལོ་དང་ཟླ་བའི་སྙིགས་རོ་འོ།།
༡༤/༣/༢༠/ཉིན།
མི་ཡི་རྗེ་བོ་ཁྱེད་ལ་རྗེས་དྲན་ཞུ།
མཚན་སྙན་རྣ་བའི་བུ་གར་སྔོན་ནས་སིམ་ཡང་།།
དགྱེས་ཞལ་མཇལ་བའི་སྐལ་བ་བདག་ལ་མ་བྱུང་།།
འོན་ཀྱང་ཁྱེད་ཀྱི་མཛད་འཕྲིན་འོད་སྣང་དཀར་པོ།།
ཡིད་ཀྱི་གུར་ཁང་ནང་དུ་གསལ་ལེར་འཕྲོས་ཡོད།།
158



འཁྲེང་སེམས་དུ་མ།
ཁྱེད་ཀྱིས་བོད་ལ་བཞག་པའི་སྐུ་དྲིན་དེ་ནི།།
སྟོང་གསུམ་ནོར་གྱིས་གཞལ་ཡང་དོ་ཟླ་མི་ནུས།།
ཁྱེད་ཀྱིས་སྐྱེད་སྲིང་གནང་བའི་སློབ་བུ་དག་ནི།།
ས་སྟེང་རྐང་གཉིས་མི་ཡི་དྭངས་རྩེ་གཅིག་པུ།།
ཁྱེད་ཀྱིས་ཆག་བཏབ་གནང་བའི་བླ་མ་རུང་ནི།།
རིན་བྲལ་ནང་བསྟན་འདི་ཡི་ཞིང་ས་དངོས་མ།།
ཁྱེད་ཀྱིས་བུ་ལ་གདམས་པའི་ཞལ་གསུང་དེ་ནི།།
ཤུལ་ལུས་ས་ཡ་དྲུག་གི་སེམས་ཀྱི་ལོངས་སྤྱོད།།
བདེ་སྡུག་བོད་མའི་ལས་དབང་སྐྱོ་བ་འདི་དང་
།།
བདག་སོགས་ཡིད་ཀྱི་ན་སོ་ཕྲ་བར་བསམས་ན།།
མྱུར་མོ་བགྲང་བྱ་བཅུ་ཡི་ཁུག་པ་ཞིག་ནས།།
མགོན་ཁྱེད་འདི་ལྟར་བཞུད་པར་ཏོག་ཙམ་སྔ་སོང་།།
ཡབ་རྗེ་བླ་མ་ཁྱེད་ཀྱི་མཛད་འཕྲིན་བསམས་ན།།
དད་པའི་སྤུ་ལོང་མི་གཡོ་བློ་ལྡན་སུ་ཞིག །
གློ་རྡེག་ཞིང་ཁམས་གཞན་དུ་གཤེགས་པར་བསམས་ན།།
ཡིད་འདི་སྡུག་གིས་མི་མནར་རང་དབང་ཅི་ཡོད།།
159



རྟོག་འགྱུ།
སྐྱོ་སྣང་ན་བུན་འཐིབ་པའི་ཉིན་མོ་འདི་ནས།།
ཁྱེད་ཉིད་དྲན་པའི་གདུང་བ་དབྱངས་སུ་གྱེར་ཡོད།།
བདེ་ཆེན་དག་པའི་ཞིང་ནས་ཐུཊ་རྗེའི་སྤྱན་གྱིས།།
ཉམ་ཐག་སློབ་བུ་བདག་ལ་བྱ་ར་མཛོད་ཅིག །
ཁྱོས་ཆུང་གྲོགས་དྲན་རྗེས།
ངས་ཁྱོད་ཉིད་དྲན།
མི་རེའི་སེམས་ན་སྐྱོ་བ་རེ།།
སྐྱོ་བའི་ཀློང་ནས་སྨྲེ་ངག་རེ།།
སྨྲེ་ངག་ཀུན་གྱི་དྭངས་མ་སྟེ།།
ཆུང་གྲོཊ་དྲན་པའི་ཚུལ་འདི་རྨད།།
འདི་ཉིད་བསྐྱར་དང་ཡང་བཀླགས་ན།།
སྡུག་གིས་སྦྲིད་པའི་དགེ་ཆོས་ཤིག །
སེམས་ཀྱི་ངོགས་ན་ཏུ་རེར་འཆར།།
སྐྱོ་བའི་སྣང་བ་ལྷག་ཏུ་ལྡང་།།
16



འཁྲེང་སེམས་དུ་མ།
ཚིག་འབྲུ་རེ་རེའི་བར་གསེང་ནས།།
སྡུག་གི་ཁ་ཆུ་བཞུར་བཞིན་མཆིས།།
སྐྱ་ཡ་མེད་པའི་སེམས་པ་ཞིག །
དྲན་གདུང་སྟོང་གིས་མྱོས་པ་འདྲ།།
ཕྱི་མ་འགྲིམ་པའི་ཆུང་གྲོགས་ལ།།
ནང་གི་དུངས་སེམས་མ་ཆོད་པས།།
གྲོགས་མེད་ཁེར་རྐྱང་སྣང་བ་ཡིས།།
སེམས་ཁོང་མནར་ཞིང་གཙེས་པ་འདྲ།།
དགེ་ཆོས་ཚང་གི་ཆུང་གྲོགས་དང་།།
འགྲོཊ་ཤིང་འདྲིས་པ་མ་མྱོང་ཡང་།།
འདི་ཉིད་བཀླགས་པའི་རྟིང་མ་རུ།།
བདག་ཀྱང་སྐྱོ་བའི་འཇིངས་སུ་འདྲུད།།
འདི་ཉིད་མཐོང་ན་དགེ་ཆོས་དྲན།།
ཡིད་སེམས་སྐྱོ་བའི་རྫབ་ཏུ་ལྷུང༌།།
ཁྱོད་ཀྱིས་ཆུང་གྲོཊ་དྲན་པ་བཞིན།།
ངས་ཀྱང་ཁྱོད་ཉིད་དྲན་བཞིན་མཆིས།།
འགྲན་ན་སུས་ཀྱང་མི་དོ་བའི།།
ཟླ་མེད་སྙན་ངག་མཁན་པོ་སྟེ།།
ཚོར་བ་རྣལ་མ་གྱེར་ཤེས་མཁན།།
ས་སྟེང་འདི་རུ་ཁྱོད་ཉིད་ཙམ།།
༡༤/༤/༦/ཉིན།
16



རྟོག་འགྱུ།
ཕྱིར་དྲན་ཁྲོད་ཀྱི་ནང་མི།
རང་རིགས་བོད་ལ་དུངས་ཞེན་ཟབ་པས་ལ་རྒྱའི་མགོ་བོ་མཁའ་རུ་དགྱེ།
སྤུན་ཟླའི་སྙིང་ཁྲག་ཐང་ལ་འཕོས་པའི་ཉིན་ཐོ་ནག་པོ་ཁྱོད་ལ་མེད།།
དཔའ་མཛངས་རྟུལ་ཕོད་རྒྱན་དུ་སྤུད་པས་མི་གཞིའི་སྙིང་སྟོབས་དོ་ཟླ་སུ།།
སྒམ་ཚུགས་ཆེ་བའི་ཨ་ཕ་ཁྱོད་ཉིད་རྒྱང་རིང་ཡུལ་ནས་ཇེ་དྲན་རེད།།
མ་བཅོས་འཛུམ་མདངས་བཞིན་ན་མངའ་བས་མཇལ་བའི་མོད་དུ་དགའ་སྤྲོ་སྟེར།།
ལྷད་མེད་བྱམས་བརྩེ་གཤིས་ལ་རྫོགས་པས་ཉམ་ཆུང་གང་ལ་ལྷག་ཏུ་གཅེས།།
ངང་རྒྱུད་ཕྱི་ཐག་རྒྱང་དུ་བསྲིངས་པས་སྐྱེས་མ་ཀུན་གྱི་དྭངས་རྩེ་སྟེ།།
ཁ་བའི་ལྗོངས་ཀྱི་ཨ་མ་ཁྱོད་ཉིད་སེམས་ཀྱི་གཏིང་ནས་ཇེ་དྲན་རེད།།
བྱམས་བརྩེ་ཅན་གྱི་མ་ལོའི་པང་ནས་ཞིམ་མངར་ནུ་ཞོ་ལྷན་དུ་རྔུབ།།
སྦྲ་ནག་གྲུ་བཞིའི་འདབས་རོལ་དེ་ནས་ཆུང་དུས་ལེ་འུ་ལྷན་དུ་འཕུལ།།
གྱ་གྱུར་དོད་པའི་ལམ་བུ་དེ་ནས་སྐྱིད་སྡུག་ལས་དབང་ལྷན་དུ་མྱངས།།
གཤིས་ཀ་ཡག་ལ་ཕྱི་ཐང་རིང་བའི་མིང་སྲིང་ཁྱེད་ཅག་ཇེ་དྲན་རེད།།
162



འཁྲེང་སེམས་དུ་མ།
གཅེས་པའི་གཉེན་ཉེ་ཤུལ་དུ་བཞག་ནས་ལྡོམ་པོའི་ལས་དབང་ཐོད་དུ་བསུས།།
ལ་དང་ལུང་པ་འཕྲེད་ཀྱིས་བཅད་ནས་རྒྱང་རིང་མི་ཡུལ་པང་དུ་བླངས།།
གཅེས་ཤིང་བརྩེ་བའི་གཞིས་ལུས་ཚང་གི་ཡབ་ཡུམ་ཟུང་དང་མིང་སྲིང་ཚོཊ།།
རི་ཆུ་སྟོང་གིས་བར་ཐག་ཆོད་ཀྱང་དམར་ཆུང་སྙིང་ན་ཇེ་གསལ་རེད།
རྟག་བརྟན་མེད་པའི་བསྡུས་གཟུཊ་འདི་ཉིད་ས་མཐའི་ཡུལ་དུ་འཐོར་ན་ཡང་།།
ལྷོག་ལྷོག་བཞུར་བའི་ཟུངས་ཁྲག་འདི་ཉིད་མི་ཡུལ་ཞིག་ཏུ་འཕྱུར་ན་ཡང་།།
ལྡིང་ལྡིང་འཕར་བའི་སྲོག་རྩ་འདི་ཉིད་ཆ་མེད་ཡུལ་དུ་ཆད་ན་ཡང་།།
མྱུར་མྱུར་བཞུད་པའི་ནང་གི་རྣམ་ཤེས་ཁྱེད་ཚོའི་གམ་དུ་ལོག་པར་ངེས།།
༡༣/༡༡/༡༧/ཉིན།
163



རྟོག་འགྱུ།
ཏབཏཙ! ———————
རི་བོའི་ཕར་ནང་གི་སྐད་སྒྲ་ཐོས་པ།
མ་ཐུག་ཡུན་རིང་སོང་བའི་ཕ་མའི་སྐད་ངག །
རྣ་བའི་གཏིང་རིམ་ཞིག་ན་ཁད་ཀྱིས་འཛུལ་དུས།།
ལོ་མང་བསྲན་པའི་གདུང་བ་དྲག་ཏུ་འཕྱོ་ཞིང་།།
སེམས་པའི་རྨ་ཁ་འདི་ཡི་ན་ཟུག་སློང་ཡོང་།།
དྭངས་ཤིང་གསལ་བའི་སྐད་ཀྱི་གདངས་ལ་འཁྱུད་པའི།།
འཇམ་པོ་ངག་གི་ལམ་ནས་གཅེས་ཕྲུག་འབོད་དུས།།
བྱམས་ལྡན་ཕ་མའི་པང་ལ་མགོ་བོ་སྔས་པའི།།
ཆུང་དུས་འཚོ་བ་དེ་ཡང་ཐོལ་གྱིས་དྲན་ཡོང་།།
ལོ་མང་ཁོག་ན་རུམ་པའི་ས་མཐའི་ཚོར་བ།།
མ་ལུས་རེ་རེ་བཞིན་དུ་སྨོས་ན་འདོད་ཀྱང་།།
ཐུགས་ཁྲལ་སྣོན་མ་ཞིག་ལས་ཅི་ཡང་མེད་པས།།
དེ་ཚོ་གྲེ་བའི་དབུས་ན་བཙན་གྱིས་བཀག་ཡོད།།
སྣ་ཚོགས་གཏམ་གྱིས་འཕུལ་བའི་བར་སྐབས་དེ་ནས།།
ཁྱེད་ཟུང་ཡིད་ཀྱི་མཁའ་རུ་ལྷམ་མེར་འཆར་ཞིང་།།
164



འཁྲེང་སེམས་དུ་མ།
ཤུགས་ཀྱིས་འཐམ་ན་འདོད་པའི་སྣང་བ་ཞིག་གིས།།
དམར་ཆུང་སྙིང་འདི་གཙེས་པ་ཚོད་ཅིག་མ་རེད།།
སྐྲ་ལོར་སེ་ཐིག་འབབ་ཅིང་ཚེམས་གྲལ་ཞིག་ལ།།
ཡ་ཐོད་གཉེར་མས་བཟས་པའི་ངང་ཚུལ་སྐྱོ་མོ།།
འཁྲེང་སེམས་བུ་ལ་ཤོར་བའི་དུས་ཀྱི་ནང་ནས།།
རེ་སྒུག་ལོ་ཟླས་བཞག་པའི་རྐང་རྗེས་མིན་ནམ།།
མྱུར་མཇལ་རེ་སྨོན་ཞིག་གི་གཞུག་མ་དེ་ནས།།
ཚེ་རིང་ལོ་བརྒྱ་ཞིག་གིས་སྐད་མཇུག་བསྡུ་དུས།།
ངེད་གསུམ་རང་རང་ས་ནས་མིག་ཆུ་བཞུར་བ།།
ཐུན་མོང་ལས་ཀྱིས་གནང་བའི་བགོ་སྐལ་ཡིན་པ།།
ལུས་པོ་རི་ཆུ་སྟོང་གིས་བསྐལ་ནས་ཡོད་ཀྱང་།།
སེམས་པ་དམ་དུ་སྦྲེལ་བས་གློད་པ་མི་སྲིད།།
ནམ་ཡང་དྲན་ཞིང་དྲན་པའི་ཡབ་ཡུམ་ཟུང་ནི།།
གཅེས་སྲོག་དམར་པོ་འདི་ཡི་མཚེ་ཡ་ཡིན་ནོ།།
༡༤/༨/༢༥/ཉིན། །
165



- ཁྲག་རྩའི་འཕར་ལྡིང་།
ཤི་མ་ཐུབ་པའི་མི་རིགས།
མཚན་སྙན་རླུང་ལྟར་གྲཊ་པའི་གནའ་བོའི་མི་རིགས།།
ལས་ཀྱི་ཆུ་བོའི་ངོགས་སུ་རྐྱེན་གྱིས་འཕེན་དུས།།
ཟློག་མེད་མི་རྟག་རྒྱལ་མོའི་རང་གཤིས་ངོམ་ནས།།
ཡོད་ཚད་དལ་གྱིས་རྒུད་པའི་གཏམ་རྒྱུད་གཟེར་མོ།།
མཐོང་ན་ཡིད་སེམས་འཁྲུག་པའི་མཁར་ཤུལ་ཁྲོད་དུ།།
ཕ་སྐད་རིན་བྲལ་དབྱིག་ནོར་བདག་མེད་ལུས་ཤིང་།།
མ་ཡིག་དྭངས་གསལ་མཚོ་མོ་སྐམ་ལ་བྲེལ་དུས།།
འཆི་གསོན་ངེས་བརྟན་མེད་པའི་གནའ་བོའི་མི་རིགས།།
ཟླ་མེད་བཙན་པོའི་སྙིང་སྟོབས་མེ་ལྷས་བཞེས་ཤིང་།།
མཐུན་སྒྲིལ་གསེར་གྱི་ཨ་ལོང་དབྱིངས་སུ་ཡལ་དུས།།
རིག་གཞུང་ཡབ་མེས་རྡུལ་ཐིགས་ས་གཞིར་ཐིམ་ནས།།
ཐབས་དང་ཇུས་ཀྱིས་སྟོང་པའི་ཉམ་ཆུང་མི་རིགས།།
མྱུར་མགྱོགས་ཤིན་ཏུ་ཆེ་བའི་དུས་ཀྱི་ཁུག་སོར།།
འགྲན་རྩོད་གཡུལ་ས་ཞིག་ནས་ལན་མང་འགྱེལ་ཡང་།།
མགོན་སྐྱབས་གཏན་ནས་བྲལ་བའི་སྒང་པ་བོད་འདི།།
ད་དུང་ཤི་མ་གསོན་དུ་ཇི་ཙམ་འཚོ་དགོས།།
༡༣/༣/༩/ཉིན།
169



རྟོག་འགྱུ།
དྲན་གདུང་གི་འབོད་པ།
ཇོ་མོ་གླང་རི་བརྗིད་ཀྱིས་འགྱིང་དུས་དཔའ་བོ་ཞིག་གི་སྣང་བརྙན་འཆར།།
ཡར་ཀླུངས་གཙང་པོའི་རླབས་རྒྱུན་མཐོང་དུས་མི་རིཊ་ཤིག་གི་ལོ་རྒྱུས་དྲན།།
ཞིག་ཅིང་རལ་བའི་མཁའ་ཤུལ་ཁྲོད་ནས་ཐུ་བྷོད་ཚང་གི་གོད་ཆགས་མངོན།།
ལང་མ་གོག་གི་ངང་ཚུལ་མཐོང་དུས་སྔོན་བྱོན་བཙན་པོ་སྙིང་ནས་དྲན།།
མི་སྙན་སྦྲགས་སྐད་གཙིགས་སུ་འཛིན་པས་དྭངས་གཙང་ཕ་སྐད་བག་ལ་ཞ །།
གཞན་ཕྱོཊ་ཁོ་ནར་འགྲམ་ཆུ་ལྡང་དུས་རིན་བྲལ་ཡུམ་ཡིག་རྡོག་པས་བརྫིས།།
གསར་རྙིང་འཐབ་པའི་སོ་ཁ་དེ་ནས་ཁ་བའི་ལས་དབང་རླུང་ལ་བསྐུར།།
ཆས་སུ་ཉེ་བའི་མི་རིགས་མཐོང་དུས་ཟླ་མེད་བཙན་པོ་ལྷག་ཏུ་དྲན།།
དུབ་ཅིང་ངལ་བའི་ལོ་ཟླའི་ཁྲོད་ནས་མཐུན་སྒྲིལ་ཞགས་པའི་མདུད་རྒྱ་གྲོལ།།
སྔོན་གཤེཊ་དཔའ་བོའི་རྐང་རྗེས་འཚོལ་བའི་ཞུམ་མེད་ཆོད་སེམས་ལྷག་ཏུ་དབེན།།
ཁྱར་ཁྱོར་འགྲུས་ཀྱི་གོམ་ཁ་ལྕི་མོས་མདུན་དུ་ཆས་པའི་སྒང་པ་ཚང་།།
གསོན་ཤུགས་བྲལ་བའི་ཚུལ་དེ་མངོན་དུས་ཡབ་དང་མེས་པོ་དྲན་གདུང་ལྕི།།
17



ཁྲག་རྩའི་འཕར་ལྡིང་།
རང་གི་ཚེ་སྲོག་རང་གིས་བཅད་ཀྱང་ད་དུང་མ་འོངས་འཚོ་ལ་རེ།།
འགྲུབ་ཏུ་མེད་པའི་སྟོང་བསམ་ཞིག་ལ་རེ་སྨོན་ཁྲོད་ནས་འཐམ་འཁྱུད་བྱས།།
ཆབ་དཔལ་རིག་གསུམ་སྟོང་ལ་ཉེ་བའི་མི་རིགས་བསམ་དུས་སྐྱོ་ཞིང་དངངས།།
ཡབ་མེས་དམ་པའི་རྐང་རྗེས་ནོགས་དུས་དམར་པོ་སྙིང་འདི་སྡུག་གིས་ཚོས།།
འཕགས་མཆོག་པད་མོར་སྙིང་རྗེ་ཡོད་ན་ཁ་བ་ཅན་དུ་ད་བྱོན་ཅིག །
གཏོལ་དང་བྲལ་བའི་ས་ཡ་དྲུག་པོ་ཁྱེད་ཀྱི་གདུལ་བྱ་ཡིན་ནོ་སྐད།།
སྲོང་བཙན་མེས་པོར་དཔལ་རྩལ་ཡོད་ན་གངས་རིའི་ལྗོངས་སུ་དཱ་ངོམས་ཤིག
བཙན་པོ་སྟོང་གིས་ལྟག་ནས་མནན་པའི་མི་རིགས་འདི་ནི་ཁྱོད་ཀྱི་ཡིན།།
༡༣/༧/༣༠/ཚངས་ཐིག་ཏུ་འབོད་པས་ཉིན་འབྲུག་མཐོ་སློབ་ཁང་དུ་བྲིས་སོ།།
171



རྟོག་འགྱུ།
—
——
—
དར་རྒུད་ཆེ་བའི་མི་རིགས།
ལྷོ་གླིང་འདི་ཡི་ཡང་རྩེར་སོན་པའི་དཀར་པོ་གངས་ཀྱི་འདབས་རོལ་ནས།།
ལས་ཀྱིས་རྨུ་ཐག་ལྷན་དུ་སྦྲེལ་བའི་ཡབ་ཆེན་སྤྲེལ་དང་ཁྲོ་གཉེར་ཟུང་།།
ཁྱོ་ཤུག་གྱུར་ནས་གདོང་དམར་ཚང་གི་རིགས་རྒྱུད་དབུ་ཁྱུད་གསར་དུ་བཏོད།།
གནའ་གཏམ་འདྲེས་མའི་དར་རྒུད་ཅན་གྱི་མི་རིགས་ལོ་རྒྱུས་མགོ་བོ་འབུས།།
སེར་པོ་གསེར་གྱིས་རིན་ཐང་གཞལ་ཡང་འགྲན་དུ་མེད་པའི་དབྱིག་ནོར་བཞིན།།
འཛམ་གླིང་ཕྱེད་གསུམ་དབང་དུ་བསྡུས་པའི་ཟླ་མེད་བཙན་པོའི་གཟི་འོད་དང་།།
མི་རིཊ་ཤིག་གི་ཟུངས་ཁྲག་དམར་པོ་ལྷད་མེད་དྭངས་གཙང་སྐད་ཡིག་སོཊ།།
གདོང་དམར་ཚང་གི་ཚེ་སྲོག་འདྲ་བའི་ཁྱབ་དཔལ་རིག་གསུམ་འདི་ནས་འབྱུང་།།
ལས་ཀྱི་ཆུ་བོ་དལ་གྱིས་བཞུད་དུས་མ་ངེས་རྐྱེན་རླབས་མཁའ་རུ་རྩེན།།
གཅེས་པའི་བཙན་པོ་དབྱིངས་སུ་ཡལ་དུས་ས་ཡ་དྲུག་པོ་དྭ་ཕྲུག་ཁྱུ།།
མཐུན་སྒྲིལ་ཨ་ལང་ཆགས་སྡང་རལ་གྲིས་དུམ་བུར་གཏུབས་ནས་སིལ་བུར་འཐོར།།
ནམ་ཡང་མི་བརྗེད་བཙན་པོའི་མགོ་བོ་དུད་པའི་དུས་འདི་ན་ཟུག་ཅིག །
172



ཁྲག་རྩའི་འཕར་ལྡིང་།
གཡོ་སྒྱུ་ནག་པོས་གངས་སུལ་ཉུལ་དུས་ཐབས་ཇུས་དབེན་པའི་ཉམ་ཆུང་ཚང་།།
མགོ་བོ་ཁོ་ན་གཞན་ཡུལ་གྱར་ནས་ཚེ་སྲོག་དམར་པོ་དགྲ་བོས་བཟས།།
གཏན་དུ་འགྱེལ་བའི་མི་རིགས་འདི་ཉིད་མ་འོངས་དུས་ཀྱི་ཁུག་སོ་རུ།།
སླར་ཡང་ཐེངས་གཅིག་ལང་པར་འདོད་ན་མེས་པོའི་རྐང་རྗེས་འཚོལ་དུ་འགྲོ།
༡༣/༤/༢/ཉིན།
མི་རིགས་ལ་བསམ་གཞིག་བྱོས།
སྔོན་བྱོན་མེས་རྒྱལ་དམ་པའི་མཛད་རྗེས་དང་།།
ལོ་རྒྱུས་ནོར་གྱིས་ཕྱུག་པའི་གཞིས་ཁྱིམ་སྟེ།།
སྒང་པ་བོད་འདི་ཡུན་གྱིས་འཚོ་བའི་སླད།།
བླ་སྲོག་སྐད་ཡིག་ཟུང་ལ་འབད་དགོས་སོ།།
རྗེས་ལུས་མུན་ནག་གླིང་འདིར་མི་མོས་ཤིང་།།
སྔོན་ཐོན་འོད་སྣང་ཕྱོགས་སུ་བསྐྱོད་འདོད་ན།།
མ་འོངས་བོད་ཀྱི་ཤུལ་འཛིན་གཞོན་སྐྱེས་ཚོས།།
ཤེས་རིག་ཡོན་ཏན་གནས་སུ་བརྩོན་པ་དགོས།།
173



རྟོག་འགྱུ།
ལྷག་བསམ་དཀར་པོའི་རང་མདངས་མ་ཡལ་ཞིང་།།
ཞུམ་མེད་སྤོབས་སེམས་ཁོང་དུ་མཆིས་གྱུར་ན།།
ཆོལ་གསུམ་མིང་སྲིང་དཔུང་རྡང་མཉམ་གཤིབ་ཀྱིས།།
མདུན་བསྐྱོད་རྡོག་མགོ་ནམ་ཡང་ལྷོད་མི་ཉན།།
བཙན་པོས་ལྟག་ནས་གནོན་པའི་སྡུག་གཟེར་དང་།།
མི་རིཊ་འཆི་ལ་ཉེ་བའི་དངངས་སྐྲག་སོགས།།
དམར་ཆུང་སྙིང་གི་དཀྱིལ་ནས་འདོར་འདོད་ན།།
ས་ཡ་དྲུག་པོའི་ལག་རྡང་མཉམ་སྒྲིལ་དགོས།།
༡༣/༨/༢༦ /ཉིན།
རང་ཚུགས་མེད་པའི་གསར་བུ་དག་ལ།
བཀའ་པོད་ལྔ་དེ་གྲངས་བགྲང་མི་ཤེས་ཤིང་།།
ནང་པའི་ཆོས་ཀྱི་ངོ་གདོང་མ་རྟོགས་ཀྱང་།།
གཡམ་རྒྱུག་ཁོ་ན་བྱེད་པའི་གསར་བུ་འགས།།
ནང་བསྟན་དགྲ་རུ་འཛིན་པ་དགོད་རེ་བྲོ།།
174



_ ཁྲག་རྩའི་འཕར་ལྡིང་།
སྲོང་བཙན་སྒམ་པོའི་ལོ་རྒྱུས་མ་བཀླགས་ཤིང༌།།
བཙན་པོ་ཁྲི་རལ་རྣམ་ཐར་མ་ཤེས་ཀྱང་།།
ཆོས་འདི་མི་རིཊ་ཕུང་ཀྲོལ་སྨྲ་བཞིན་པའི།།
སྐྱེ་བོ་དག་ནི་ཇི་འདྲའི་ཤེས་རྨོངས་ཤིག །
ལོག་པར་སྨྲས་ན་ངོ་སོ་དགུང་དུ་བསྟོད།།
ལྟ་བ་ལོག་ན་མི་ཡི་དྭངས་རྩེར་འཛིན།།
ཁ་སྒྲོབ་ཆེ་ན་མཁས་པའི་གྲལ་དུ་འཇོག །
དེང་སང་གསར་བུ་འདི་ཚོའི་བྱེད་ལུཊ་མཚར།།
རང་ཉིད་ཤེས་ཡོན་རིག་པས་མ་སྤུད་ཅིང་།།
མེས་རྒྱལ་གོང་མའི་ཤུལ་འཛིན་མ་ནུས་པས།།
ངན་ཁག་ཆོས་ལ་དཀྲི་བའི་གསར་སྐྱེས་ཚོའི།།
གདོན་ཆེན་སུ་ཞིག་སྙིང་ལ་འཛུལ་བར་འདྲ།།
ཆོས་འདི་ཕུང་ཀྲོལ་ཀུན་གྱི་གཞི་ཡིན་ན།།
ཨ་རི་སྔོན་ཐོན་གྲལ་དུ་ཇི་ལྟར་ཆས།།
རྒྱ་གར་ཚོས་ཀྱང་རང་བཙན་ཇི་ལྟར་བླངས།།
འདི་དག་བསམ་གཞིག་མྱོང་ངམ་ཁ་བའི་བུ།།
ཁྱོད་ཀྱི་ཁོག་པའི་ནང་དུ་སྙིང་ཡོད་ཅིང་།།
ཤེས་པ་རྣལ་དུ་གནས་པའི་མི་ཡིན་ན།།
གཞན་རྗེས་ཁོ་ནར་གཡམ་རྒྱུག་མི་བྱེད་པར།།
རང་ཚུཊ་གཙིཊ་སུ་འཛིན་ཞིག་ཀྱེ་ཀྱེ་གྲོགས།།
༡༣/༡༢/༢༡/ཉིན།
175



རྟོག་འགྱུ།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།
ཕྱི་གླིང་མགོ་སེར་སྐད་དུ་ཆ་རྒྱུས་མེད་ཅིང་།།
དམར་པོ་རྒྱ་ཡི་སྐད་ལ་བློ་ཐག་མི་ཉེ།།
འོན་ཀྱང་ཕ་སྐད་བཤད་ལ་ཐོཊ་པ་མེད་པས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
དབྱིན་ཡིག་ལག་པས་འཁྱུག་པ་ཤེས་ཀྱི་མེད་ལ།།
རྒྱ་ཡིག་ཤོག་བུའི་སྟེང་དུ་ཕབ་ཀྱང་མ་མྱོང་།།
འོན་ཀྱང་བོད་ཡིག་འབྲི་ལ་ངལ་བ་མེད་པས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
རྒྱ་ཟས་མིག་ལ་མཛེས་ཀྱང་ཟ་འདོད་མ་ལངས།།
ཕྱི་གླིང་རྫས་བཟོའི་ཟ་མར་འགྲམ་ཆུ་མ་ལྡང་།།
སྦྲང་དཀར་རྩམ་པ་ལྡད་ལ་སུན་པ་མེད་པས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
176



ཁྲག་རྩའི་འཕར་ལྡིང་།
དེང་རབས་ཚན་རྩལ་འདི་ལ་ཧང་ཞིག་མ་སང་།།
ཁ་མཁས་ཁོག་སྟོང་ཅན་ཚོ་གཙུག་ཏུ་མ་བཀུར།།
ཡབ་མེས་ཆོས་རིག་འདི་ཡི་རིན་ཐང་ཤེས་པས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
དགོས་མེད་སྦྲཊ་སྐད་ཅིག་ལ་ཤི་འཐམ་མ་བྱས།།
གཞན་ཡིག་ཁོ་ན་བཀོལ་བའི་ངལ་བ་མ་མོས།།
ཁ་བའི་མི་རིཊ་འདི་ཡི་ངོ་གདོང་རྟོགས་པས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
མེས་པོའི་སྲོལ་བཟང་བརླག་པའི་སྙིང་ཁམས་མེད་ལ།།
ཆོས་འདི་བྱས་ཉེས་ཀུན་གྱི་གཞི་ཡང་མ་རྟོགས།།
དེ་བས་འུར་འགྲོས་ཅན་གྱི་རྒྱུག་ཁྱི་མ་བྱས།།
བོད་ཕྲུག་དག་མ་ཡིན་པའི་དོན་གོ་ཆོད་ཡོད།།
ཁ་སྒྲོབ་ཆེ་བ་ཙམ་གྱིས་མཁས་པ་མིན་ལ།།
ནང་ཆོས་དགག་པ་ཙམ་གྱིས་རྟོག་སད་མིན་པས།།
མི་འཁྱམ་ལྡོམ་པོ་དེ་ཚོའི་བསླུ་ཞགས་མ་ཐེབས།།
བོད་ཕྲུག་དག་མ་ཡིན་པའི་དོན་གོ་ཆོ་ཡོད།།
༡༤/༡/༡༡/ཉིན།
77



རྟོག་འགྱུ། ——
བོད་ཀྱི་སྐར་ཆེན་ཞིག་ཡལ་བ།
མི་འདོད་སྐད་ངན་ཞིག་རྒྱང་ནས་ཐོས་པ།།
སྐར་མ་འོད་ཆེན་ཞིག་ས་རུ་ཟགས་སྐད།།
ན་ཟུག་རྡོག་པོ་ཞིག་ཡིད་ལ་ལྷུང་བས།།
སྐྱོ་བའི་ཤུགས་རིང་ཞིག་མི་སྒྲོག་ཀ་མེད།།
ཕྱི་རོལ་དགྲ་བོ་ཡིས་བཅོམ་ལ་ཁད་དང་།།
རང་ས་རང་མལ་ནས་འགྱེལ་ལ་ཉེ་བའི།།
སྒང་པའི་དུད་ཚང་འདིར་འདང་ཞིག་བརྒྱབས་ན།།
ཨ་ཕ་བགྲེས་པོ་ཁྱོད་བཞུད་པ་སྔ་འདུག །
ད་དུང་མདུན་ཕྱོཊ་སུ་གོག་པ་ཙམ་ལས།།
ཤར་སྐྱོད་ནུས་པ་ཞིག་རྨང་ན་མེད་པའི།།
ཉམ་ཆུང་མི་རིགས་འདིའི་ལས་དབང་བསམས་ན།།
ཁམས་པའི་བུ་རྒོད་ཁྱོད་ཆས་པ་སྔ་སོང་།།
དེ་རིང་ཉིན་མོ་འདི་ཡོམ་ཡོམ་སྒུལ་བའི།།
ཤུལ་ལུས་མིང་སྲིང་གི་ངུ་ངག་ཐོས་སམ།།
བོད་མི་རེ་རེ་ཡི་སེམས་ན་འཁྱིལ་བའི།།
སྡུག་གི་མཚོ་མོ་འདི་ཁྱེད་ཀྱིས་གཟིགས་སམ།།
175



ཁྲག་རྩའི་འཕར་ལྡིང༌།
ཕྱིར་ཡོང་མ་ཡོད་པའི་མི་ཕོ་ཁྱོད་ཀྱིས།།
བཞག་པའི་རྐང་རྗེས་དེ་གངས་ལ་དོད་འདུག །
དུངས་ཞེན་དཀར་པོ་ཡི་འོད་སྣང་དེ་ཉིད།།
བོད་མིའི་སེམས་ཁོང་ན་གསར་ལེར་འཚེར་འདུག །
ཐུ་བྷོད་མི་རིགས་ཀྱི་ལས་རླུང་རྒྱུད་པས།།
རྒྱལ་གཅེས་དཔའ་བོ་དག་གཅིག་བཞུད་གཉིས་བཞུད།།
ཆབ་དཔལ་རིག་གསུམ་གྱི་ཚེ་སྲོག་ཕྲ་བས།།
ས་སྒང་འདི་ཉིད་ནས་གཏན་དུ་ཆས་གྲབས།།
ཀྱེ་ཀྱེ་དཔའ་རྒོད་དག་ད་ནི་མ་བཞུད།།
བཙན་པོའི་མི་རིགས་འདི་ཁྱེད་ཚོས་སྐྱོབ་དགོས།།
ཤུལ་ལུས་དྭ་ཕྲུག་གི་ས་ཡ་དྲུག་པོ།།
འཁྲི་ས་སྐྱབས་གནས་ཀྱང་ཁྱེད་ཚོ་ཡིན་རེད།།
༡༤/༣/༣༠/ཉིན།
179



རྟོག་འགྱུ།
༡
་
།
==
པ
=
ཀ་མད་སུམ་ཅུར་བརྒྱུས་པའི་འཆར་སྒོ།
ཀ་མ་ལ་ལྟར་ཡིད་དུ་འོང་བའི།།
ཁ་བ་ཅན་གྱི་སྣོད་བཅུད་འདི་ལ།།
ག་ཤེད་ཅིག་ནས་དུང་ཞེན་ཟབ་པས།།
ང་ཡི་འཁྲེང་སེམས་ཆོད་པ་མི་འདུག །
ཅ་ཅོ་གཏམ་གྱིས་ཡུལ་ལུང་བཀང་ཞིང་།།
ཆ་ལུཊ་སྲོལ་བཟང་རིང་དུ་དོར་ནས།།
ཇ་ཆང་ཁོ་ནས་མི་ཚེ་སྐྱེལ་བའི།།
ཉ་ཉོག་མང་ན་མི་རིགས་རྒུད་འགྲོ།།
ཏ་ཐ་ག་ཏཱའི་བསྟན་པ་མི་དགོས།།
ཐ་མལ་སྐྱེ་བོའི་འཚོ་རྟེན་མི་ཡོང་།།
ད་ནས་རྟོག་པ་སད་ཡོད་ཟེར་མཁན།།
ན་ནིང་ད་ལོ་ཇེ་མང་ཇེ་མང་།།
པ་ཕས་བསྐྲུན་པའི་ཕ་ཆོས་འདི་ཡིས།།
ཕ་རོལ་རྗེས་སུ་ལུས་སོང་ཟེར་མཁན།།
བ་ལང་བཞིན་དུ་ཀླད་རྨོངས་ཆེ་བའི།།
མ་དག་སྐྱེ་བོ་དེང་སྐབས་མོད་པ།།
180



————— ཁྲག་རྩའི་འཕར་ལྡིང་།
ཙ་གེ་ཙིག་གེ་ཤེས་པ་ཙམ་གྱིས།།
ཚ་གི་ཚིག་གི་སུ་ལས་ཆེ་ཞིང་།།
ཛ་རེ་ཛོ་རེས་འཚོ་བ་སྐྱེལ་བའི།།
ཝ་མོ་བཞིན་དུ་བློ་ཆུང་མང་བ།།
ཞྭ་གོས་ལྷམ་སོཊ་མཆིས་པ་ཙམ་དང་།།
ཟ་མ་ངན་ངོན་ཞིག་ལས་མེད་ཀྱང་།།
འ་ཅག་ཆེད་དུ་ཅི་ཡང་བྱས་པའི།།
ཡ་མཚན་ཅན་གྱི་མེས་པོ་དྲན་ཡོང་།།
རྭ་ལྟར་ཆུང་ནས་སྐྱེས་པའི་གཤིས་ཀ །
ལ་ལུང་གང་ནས་འགྱུར་བ་མ་ཡོད།།
ཤ་ཁྲག་གསེང་ནས་བརྡོལ་བའི་གཏམ་འདི།།
ས་མཐའི་ཡུལ་ནས་ཚངས་ཐིག་གིས་སོ།།
ཧ་ཧ་ཟེར་ནས་འཕྱ་སྨོད་མ་བྱེད།།
ཨ་རོཊ་ཟེར་ནས་སྡིག་མོའང་མ་བྱེད།།
བསྐྱར་དང་ཡང་དུ་བཀླཊ་པའི་རྟིང་མར།།
འདི་ཡིན་བསམ་པའི་དོན་ཞིག་འཆར་ཡོང་།།
༡༤/༤/༢༤/ཉིན།
181



རྟོག་འགྱུ།
ཕག་ན་ཡིབས་པའི་བོད་ཡིག
བཙན་པོ་སྲོང་བཙན་ཚང་གི་ཐུགས་སྲས་དག་མ།།
སློབ་དཔོན་ཨ་ནུ་ཚང་གི་གཅེས་ཕྲུག་དངོས་མ།།
གདོང་དམར་ས་ཡ་དྲུག་གི་སེམས་རྟེན་ངོ་མ།།
མ་ཡིག་ཀ་མད་སུམ་བཅུ་གང་ན་ཡིབས་སོང་།།
ཡུན་རིང་དུས་དང་འགྲོཊ་པའི་ལོ་རྒྱུས་རིང་པོ།།
ཡབ་མེས་རྡུལ་གྱིས་ཚོས་པའི་གསེར་ནག་རྡོག་པོ།།
རིགས་ཀྱི་ཚེ་སྲོག་སྲིང་པའི་བཀའ་དྲིན་ཅན་པོ།།
གཅེས་ནོར་དབྱངས་གསལ་སོ་བཞི་གང་ན་བུད་སོང་།།
རྒྱ་ཡིག་མགོ་འཕང་མཐོ་བའི་ལོ་ཟླའི་ཀློང་ནས།།
དབྱིན་ཡིག་མཁོ་སྤྱོད་ཆེ་བའི་དུས་རབས་ཁྲོད་ནས།།
བོད་མིས་གཞན་ཡིག་བཀོལ་བའི་ཉིན་ཞག་ནང་ནས།།
ཀ་ཁ་ག་ངའི་རྣམ་ཤེས་གང་དུ་འཁྱམས་སོང་།།
182



ཁྲག་རྩའི་འཕར་ལྡིང་།
ཕ་མེས་དགུང་ལ་གཤེཊ་པའི་དུར་ས་དེ་ནས།།
སྤུན་ཟླས་དགྲ་ལ་འཐབ་པའི་གཡུལ་ས་དེ་ནས།།
གཞིས་ཀ་ནོར་གྱིས་སྟོང་པའི་གྲོང་འདབས་དེ་ནས།།
བོད་ཡིག་དྭ་ཕྲུག་ལུས་པའི་ངང་ཚུལ་རྟོགས་སམ།།
མ་བཞུགས་མགོ་གཙོ་ཆེན་མོ་བྱེས་སུ་སོང་ཞིང་།།
འབངས་མིའི་གཞིས་ལ་ལུས་པའི་དེ་ཤེད་ཅིག་ནས།།
བོད་ཡིག་གཏན་ནས་གཏན་དུ་འཆི་བ་འདི་ཡང་།།
བོད་མི་ཁ་སྟབས་ཞན་པས་ལན་པ་མིན་ནམ།།
ཕ་མས་ཀ་ངོ་ཅ་ངོ་ཡེ་ནས་མི་ཤེས།།
ཕྲུ་གུ་གཞན་ཡིག་ཕྱོཊ་ལ་འགྲམ་ཆུ་འཆོར་དུས།།
མེས་པོས་ཤུལ་བཞག་ནོར་བུ་ཡུམ་ཡིག་ཆེན་མོ།།
མི་འགྱང་ས་སྒང་འདི་ནས་བཞུད་པ་རྟོགས་ཡོང་།།
༡༤/༡༠/༢༥/ཉིན།
183



རྟོག་འགྱུ།
ཚངས་ཐིག
ཀརྨ་རྣམ་དག
རྩོམ་པ་པོ།
ཞུ་དག་པ།
རྒྱབ་ཤ་དང་།
དེབ་གཞི་སྒྲིག་སྦྱོར་བ།
ཡིག་གཟུགས།
ཨ་སྤེན།
ཇོ་མོ་གླང་མ་དང་།
སྨོན་ལམ།
མཉེན་ཆས།
དེབ་ཚད།
༢༠༡༥ ལོར།
Adobe InDesign CS3
8 in x5.5 in
དཔར་རྩ་དང་པོ་བསྒྲིགས།
གློག་འཕྲིན་ཁ་བྱང་། Tsangthig2015@gmail.com
སྐད་འཕྲིན། Tsangthig



ལྷ་ཐོག་གཞོན་ནུའི་མདུན་སྐྱོད་དཔེ་ཚོགས།
འདྲ་མིན་སྣ་ཚོགས་འདུ་བ་སྲིད་པའི་གྲོང་ན། །
མི་བརྟན་མ་དེས་འཆར་སྒོ་སུ་ལས་མང་བའི། །
ཆུད་ནས་ལྷན་དུ་གྲུབ་པའི་སེམས་པ་འདི་ཉིད། །
སྣང་བའི་འཇིག་རྟེན་འདི་རུ་ཚོར་བས་བཟི་འདུག །
TSBN 734424441-4
རྩོམ་པ་པོས།
qll7 A q32 ༥ll ༥ ༥༥ 1 gl
རྔ110
